༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN530
n/a
ImageGroup:
ISBN:
13CN8635
n/a
Title:
རྡོ་རྗེ་སྙིང་པོའི་ཁྲིད་ཀྱི་ཟིན་ཐོ།
|rdo rje snying po'i khrid kyi zin tho/
Author:
||n/a
n/a;n/a
Descriptor:
Original Publication:
Place:
Publisher:
Date:
[s.I.]
[s.n.]
I[n.d.]
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༄༅། །རྡོ་རྗེ་སྙིང་པོའི་ཁྲིད་ཀྱི་ཟིན་ཐོ་བློ་གསལ་རྣ་
བའི་དགའ་སྟོན་དང་ཁྲིད་ཟིན་དམ་
པའི་ཞལ་ལུང་ཞེས་བྱ་བ་
གཞུགས་སོ། །
འཇིགས་བྲལ་ཕྱོགས་ལས་རྣམ་རྒྱལ་དང་འཇིགས་མེད་མདོ་སྔགས་བསྟན་འཛིན་གཉིས་ཀྱིས་མཛད།
འགྱུར་
ཡ་ཆེན་ཨོ་རྒྱན་བསམ་གཏན་གླིང་། །
དཔལ་ཡ་ཆེན་ཨོ་རྒྱན་བསམ་གཏན་གླིང་།



༈ སློབ་དཔོན་སངས་རྒྱས་གཉིས་པ། །



བ
༄༅།། རྡོ་རྗེ་སྙིང་པོའི་ཁྲིད་ཀྱི་ཟིན་ཐོ་བློ་གསལ་རྣ་བའི་
དགའ་སྟོན་དང་ཁྲིད་ཟིན་དམ་པའི་
ཞལ་ལུང་ཞེས་བྱ་བ་
བཞུགས་སོ།།
འཇིགས་བྲལ་ཕྱོགས་ལས་རྣམ་རྒྱལ་དང་འཇིགས་མེད་མདོ་སྔགས་བསྟན་འཛིན་གཉིས་ཀྱིས་མཛད།
，
，
དཔལ་ཡ་ཆེན་ཨོ་རྒྱན་བསམ་གཏན་གླིང་།
-
，



དཀར་ཆག
དཀར་ཆག་
ཀློང་གསལ་སྔོན་འགྲོའི་རྩ་བ།........
སྔོན་འགྲོའི་ཁྲིད་ཟིན་བློ་གསལ་རྣ་བའི་དགའ་སྟོན།
ཀུན་སློང་དང་ཀུན་སྤྱོད།། ་༌༌་་་་
དལ་འབྱོར་རྙེད་དཀའ་བ།་་་༌་་་
••༡༢
ཚེ་མི་རྟག་པ།་་་་
ལས་རྒྱུ་འབྲས།་་
འཁོར་བའི་ཉེས་དམིགས།་
སྐྱབས་སུ་འགྲོ་བ།་་
སེམས་བསྐྱེད་པ།
རྡོར་སེམས་བསྒོམ་བཟླས། ་
མཎྜལ།་་་་་་་་་་་་་
བླ་མའི་རྣལ་འབྱོར།་་
ཧཱུྃ་རིང་བསྒྲང་བ།



དཀར་ཆག་
འཚོ་འ............................................
ཟབ་
སྔོན་འགྲོའི་ཁྲིད་ཟིན་དམ་པའི་ཞལ་ལུང་།
•••་
དལ་འབྱོར་སྙེད་དཀའ་བ།
ཚེ་མི་རྟག་པ།་་་་་་་་་་
ལས་རྒྱུ་འབྲས།
འཁོར་བའི་ཉེས་དམིགས།་་་
སྐྱབས་སུ་འགྲོ་བ།་་
སེམས་བསྐྱེད་པ།་་་་་་་
རྡོར་སེམས་བསྒོམ་བཟླས།་་་་་་་
མཎྜལ།་་༌༌་༌་
བླ་མའི་རྣལ་འབྱོར།་་...
ཧཱུྃ་རིང་བསྒྲང་བ།་་
འཕོ་བ།༌༌༌
。



ཀློང་གསལ་སྔོན་འགྲོའི་རྩ་བ།
༄༅༔ ཀློང་གསལ་རྡོ་རྗེ་སྙིང་པོ་ལས༔ ཐུན་མོང་
སྔོན་འགྲོའི་ཁྲིད་ཀྱི་ངག་འདོན་
བཞུགས་སོ༔
༄༅༔ དང་པོ་དལ་འབྱོར་རྙེད་པར་དཀའ་བའི་ཁྲིད་ཀྱི་ངག་འདོན་ནི༔ ཀྱེ་མ༔ རིགས་དྲུག་ནང་
ནས་ དལ་འབྱོར་རྙེད་དཀའ་ཞིང་༔ མི་ལུས་ནང་ནས་ཆོས་དང་འཕྲད་པར་
དཀའ༔ དཀའ་བཞིན་རྙེད་པའི་ནོར་བུ་རིན་ཆེན་འདི༔ ཡལ་བར་མ་དོར་སྒྲུབ་
པའི་སྙིང་པོར་བྱེད༔ གཉིས་པ་འཆི་བ་མི་རྟག་པ་བསྒོམ་པ་ཚིག་གིས་གསལ་གདབ་པ་ནི༔ སྐྱེས་
པའི་སྒྱུ་ལུས་འཆི་བའི་རང་བཞིན་ཅན༔ སྐྱེས་བུའི་ཚེ་འགྲོ་རི་གཟར་འབབ་ཆུ་
འདྲ༔ འཆི་རྐྱེན་ལེགས་ཉེས་གང་གིས་མ་བྱས་མེད༔ དེ་ཕྱིར་ད་ལྟ་ཉིད་དུ་བསམ་
གཏན་བསྒོམ༔ ལས་རྒྱུ་འབྲས་ཀྱི་ངག་འདོན་ནི༔ རྣམ་སྨིན་ཐམས་ཅད་དགེ་དང་མི་དགེ་
གཉིསཿ ལས་འབྲས་བསླུ་མེད་དཀར་ནག་རྗེས་སུ་འབྲང༔ ཟག་བཅས་རྒྱུ་འབྲས་
ལས་ལ་ངེས་ཤེས་བསྐྱེད༔ ཟག་མེད་མཁའ་ལྟར་དགོངས་པ་རྟོགས་པར་བྱ༔ འཁོར་
བའི་ཉེས་དམིགས་ཀྱི་ངག་འདོན་ནི༔ ཁམས་གསུམ་སྐྱེ་ཞིང་རྒྱུ་དྲུག་དུ་ཁས་འཁོར༔ མགོན་
མེད་སྲིད་མཚོར་ཟུག་རྔུ་བཟོད་པར་དཀའ༔ སྡུག་བསྔལ་རྟག་ཏུ་ཁུར་ཞིང་བདེ་བ་
མེད༔ ད་ལྟ་ཉིད་དུ་ཐར་ལམ་བསྒྲུབ་པར་བྱ༔ གསུམ་པ་དཀོན་མཆོག་ཐུགས་རྗེའི་བདག་ཉིད་
ལ་སྐྱབས་སུ་འགྲོ་བ་ནི༔ འཇིགས་རུང་ངན་འགྲོའི་གཡང་ ས་ ཡ་ང་བས༔ རྟེན་ གྱི་
མཆོག་གྱུར་དཀོན་མཆོག་ལྷ་ལ་སྐྱབས༔ མ་གྱུར་ནམ་མཁའི་མཐའ་ཁྱབ་སེམས་
ཅན་རྣམས༔ མཆོག་གསུམ་ཐུགས་རྗེས་མ་དོར་བརྩེ་བས་ཟུངས༔ བཞི་པ་བྱང་ཆུབ་



རིག་འཛིན་ཀློང་གསལ་སྙིང་པོའི་གསུང་།
མཆོག་ཏུ་སེམས་བསྐྱེད་པའི་ཚིག་གིས་གསལ་གདབ་པ་ནི༔ བླ་མེད་ཐེག་ཆེན་མྱུར་ལམ་ སྙིང་
པོའི་ཆོས༔ བདག་བས་གཞན་ཅེས་བསྒོམ་པའི་བྱང་ཆུབ་སེམས༔ རྟོགས་པར་བྱ་
ཕྱིར་སྨོན་འཇུག་དོན་དམ་ལ༔ དེ་རིང་ཉིད་དུ་འཇུག་པའི་རྟེན་འཚལ་ལོ༔ ལྔ་པ་རྡོ་རྗེ་
སེམས་དཔའི་སྒོམ་བཟླས་ནི༔ གང་ལ་ཉོན་མོངས་ཤེས་བྱའི་སྒྲིབ་པ་རྣམས༔ དག་བྱེད་
སེམས་བསྐྱེད་མཛད་པའི་རྡོ་རྗེ་སེམས༔ བདག་གི་སྤྱི་བོའི་གཙུག་ཏུ་ཨེ་མ་ཧོ༔
ཐུགས་ཀའི་ཡིག་བརྒྱའི་སྔགས་ཕྲེང་བདུད་རྩིའི་ཆུས༔ བདག་གི་སྒྲིབ་སོགས་སྦྱངས་
བའི་དཔལ་དུ་ཤར༔ ཨོཾ་བཛྲ་ས་ཏྭ་ས་མ་ཡ༔ སོགས་ནས་ཚང་བར་བརྗོད༔ ལྷ་ཁྱོད་
དབུ་མའི་ལམ་ནས་སྙིང་ཁར་བྱོན༔ བདག་དང་ལྷ་གཉིས་གཉིས་སུ་མེད་པར་
གྱུར༔ དྲུག་པ་ཚོགས་རྫོགས་མཎྜལ་ངག་འདོན་ནི་བདག་ ཉིད་ རྡོ་ རྗེ་ སེམས་ དཔའི་ ནམ་
མཁའ་རུ༔ རྩ་བའི་བླ་མ་པདྨའི་སྐུར་བཞེངས་ནས༔ ཕྱོགས་བཅུའི་སངས་རྒྱས་མ་
ལུས་འཁོར་དང་བཅས༔ བདག་སོགས་སྨིན་གྲོལ་མཛད་པའི་དཔལ་དུ་ཤར༔
ཧི༔ རིན་ཆེན་ལུས་སེམས་བཀོད་པའི་མཎྜལ་འདི༔ དཀོན་མཆོག་གསུམ་
མགོན་བཀའ་བརྒྱུད་བླ་མར་འབུལ༔ བཞེས་ནས་བདག་རྒྱུད་བྱིན་གྱིས་བརླབས་
པ་དང་༔ སྐུ་གསུམ་ཞིང་དང་དོན་ལ་ལོངས་སྤྱོད་ཤོག༔ བདུན་པ་བླ་མའི་རྣལ་འབྱོར་ནི་
མདུན་གྱི་ནམ་མཁར་མེ་དཔུང་ཞིང་ལྤགས་སྟེང་༔ སངས་རྒྱས་ཀུན་འདུས་རྩ་བའི་
བླ་མའི་སྐུ༔ རྣལ་འབྱོར་སྟག་ཤམ་རུས་པའི་རྒྱན་དྲུག་གསོལ༔ ཕྱག་གཡས་ཌཱ་རུ་
ནམ་མཁར་དཀྲོལ་བའི་སྒྲས༔ རྩ་གསུམ་དཔའ་བོ་མཁའ་འགྲོ་དབང་དུ་བསྡུས
གཡོན་པས་བྷན་ཐོད་བདུད་རྩི་བདག་ལ་སྟོབསཐུགས་རྗེས་དབང་བསྐུར་ནུས་
པས་རྒྱུད་གྲོལ་ནས༔ རྩ་བའི་བླ་མའི་གོ་འཕང་ཐོབ་པར་བསྒོམ༔ སྐབས་སུ་
བརྒྱུད་པའི་གསོལ་འདེབས་ཀྱི་རིམ་པའང་སྐུ་གསུམ་སྒྲུབ་པའི་བརྒྱུད་འདེབས་ལྟར་ནི༔ ཨོཾ་ཨཱ༔ཧཱུྃ༔



ཀློང་གསལ་སྔོན་འགྲོའི་རྩ་བ།
ཡེ་ནས་རང་གྲོལ་སངས་རྒྱས་ཀུན་གྱི་ཡབ༔ ཆོས་སྐུ་ཀུན་ཏུ་བཟང་ལ་གསོལ་
བ་འདེབསཿ དེ་ཡི་རང་མདངས་ལོངས་སྐུའི་ངོ་བོ་ཉིད༔ ཐུགས་མཆོག་རྡོ་རྗེ་
སེམས་ལ་གསོལ་བ་འདེབས༔ སེམས་དཔའ་སྤྲུལ་སྐུའི་གཞན་དོན་རྫོགས་མཛད་
པའི༔ དགའ་རབ་རྡོ་རྗེའི་ཞབས་ལ་གསོལ་བ་འདེབས༔ རྡོ་རྗེ་སྙིང་པོ་ཡང་ཞུན་
དཔལ་གྱི་སེང་༔ རིག་འཛིན་འདུས་པའི་སྐུ་ལ་གསོལ་བ་འདེབས༔ སྐྱེ་འཆིའི་
འཇིགས་ པ་མི་མངའ་རྡོ་རྗེའི་སྐུ༔ པདྨ་ཐོད་ཕྲེང་རྩལ་ལ་གསོལ་བ་འདེབས༔
བརྒྱུད་གསུམ་བླ་མ་ཆུ་བོ་འདུས་པའི་མཚོ༔ རྡོ་རྗེ་རིག་འཛིན་ཞབས་ལ་གསོལ་
བ་འདེབས༔ ཀློང་གསལ་སྙིང་པོའི་སྙན་བརྒྱུད་སྟོན་མཛད་པའི༔ དྲིན་ཆེན་བླ་མའི་
ཞབས་ལ་གསོལ་བ་འདེབས༔ དུག་ལྔའི་འཁྲུལ་བ་ཞིག་པར་བྱིན་གྱིས་རློབས༔
རང་སེམས་རྩ་བ་ཆོད་པར་བྱིན་གྱིས་རློབས༔ ཕུང་པོ་རིགས་ལྔར་སྨིན་པར་བྱིན་
གྱིས་རློབས༔ སེམས་ཉིད་ཆོས་སྐུར་གྲོལ་བར་བྱིན་གྱིས་རློབས༔ ཞེས་དང་༔ ཀློང
གསལ་རྡོ་རྗེ་སྙིང་པོའི་བརྒྱུད་འདེབས་ལྟར་འདོན་ན༔ ཧཱུྃ་ ཧཱི༔ སྐྱེ་མེད་ཆོས་སྐུ་ཀུན་ཏུ་བཟང་པོ་
དང་༔ ལྷུན་གྲུབ་ལོངས་སྐུ་རིགས་ལྔ་གངས་ཆེན་མཚོ༔ དགའ་རབ་རྡོ་རྗེའི་
ཞབས་ལ་གསོལ་བ་འདེབས༔ ཟག་མེད་འཇའ་ལུས་འགྲུབ་པར་བྱིན་གྱིས་
རློབས༔ སྙིང་པོའི་དོན་རྟོགས་ཤྲཱི་སེང་ཧ་དང་༔ འཆི་མེད་རིག་འཛིན་པདྨ་འབྱུང་
གནས་དང་༔ བདེ་ ཆེན་ རྒྱ་ མཚོའི་ཞབས་ལ་གསོལ་བ་འདེབས༔ ཟག་མེད་
འཇའ་ལུས་འགྲུབ་པར་བྱིན་གྱིས་རློབས༔ རིག་འཛིན་ཆེན་པོ་བདུད་འདུལ་རྡོ་རྗེ་
དང་༔ ཀློང་གསལ་དོན་སྟོན་དྲིན་ཆེན་བླ་མའི་ཞབས༔ ལུང་ཟིན་ཆོས་བདག་
རྣམས་ལ་གསོལ་བ་འདེབས༔ ཟག་མེད་འཇའ་ལུས་འགྲུབ་པར་བྱིན་གྱིས་རློབས༔
འབུམ་ཕྲག་དྲུག་ཅུའི་བཀའ་ཡི་བྱ་ར་བ སྔགས་བདག་དྲང་སྲོང་སྐྱེས་བུ་ལེགས་



རིག་འཛིན་ཀློང་གསལ་སྙིང་པོའི་གསུང་།
པ་རྩལ༔ དམ་ཅན་རྒྱ་མཚོའི་ཞབས་ལ་གསོལ་བ་འདེབས༔ སྒྲུབ་པའི་བར་ཆད་
ཞི་བར་བྱིན་གྱིས་རློབས༔ འདིར་གསོལ་འདེབས་དང་དབྱངས་སྙན་པོའི་ཁྱེའུས་ཕ་མ་ལ་འབོད་པ་
ལྟར་འདོན་ན༔ བླ་མ་ལ་གསོལ་བ་འདེབས་སོ༔ ལན་གསུམ༔ ངོ་བོ་སྐྱེ་མེད་ཀྱི་ཆོས་
སྐུ༔ རང་བཞིན་འགགས་མེད་ཀྱི་ལོངས་སྐུ༔ ཐུགས་རྗེ་ཕྱོགས་མེད་ཀྱི་སྤྲུལ་སྐུ༔
སྐུ་གསུམ་རིན་པོ་ཆེ་མཁྱེན་ནོ༔ བླ་མ་ལ་གསོལ་བ་འདེབས་སོ༔ ལན་གསུམ
ཕྱོགས་བཅུའི་སངས་རྒྱས་ཀྱི་སྤྲུལ་པ༔ མདོ་སྔགས་དམ་ཆོས་ཀྱི་གཏེར་མཛོད༔
འཕགས་པའི་དགེ་འདུན་གྱི་ཚོགས་དཔོན༔ མཆོག་གསུམ་རིན་པོ་ཆེ་མཁྱེན་ནོ༔ བླ་མ་
ལ་གསོལ་བ་འདེབས་སོ༔ ལན་གསུམ༔ བླ་མེད་བླ་མ་ཡི་འདྲེན་མཆོག ཡི་དམ་ཀུན་
འདུས་ཀྱི་གཙུག་རྒྱན༔ གྲངས་མེད་ཌཀྐི་ཡི་ཚོགས་དཔོན༔ རྩ་གསུམ་རིན་པོ་ཆེ་
མཁྱེན་ནོ༔ བླ་མ་ལ་གསོལ་བ་འདེབས་སོ༔ ལན་གསུམ༔ སྔོན་བྱོན་སངས་རྒྱས་ཀྱི་
སྤྲུལ་པ༔ ད་ལྟའི་སངས་རྒྱས་ཀྱི་རྒྱལ་ཚབ༔ མ་འོངས་སངས་རྒྱས་ཀྱི་འབྱུང་
གནས༔ དུས་གསུམ་རིན་པོ་ཆེ་མཁྱེན་ནོ༔ བླ་མ་ལ་གསོལ་བ་འདེབས་སོ༔ ལན་
གསུམ༔ ཕྱོགས་བཅུའི་སངས་རྒྱས་མ་ལུས་ཐམས་ཅད་ཀྱི༔ ངོ་བོ་གཅིག་ཏུ་
འདུས་པའི་རིན་པོ་ཆེ༔ རྩ་བའི་བླ་མའི་ཞབས་ལ་གསོལ་བ་འདེབས༔ འཇའ་
ལུས་ཆོས་སྐུ་འགྲུབ་ པར་ བྱིན་ གྱིས་རློབས༔ ཞེས་པ་སོགས་ཡང་དང་ཡང་ནས༔ མཁྱེན་ནོ་
མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་
མ་རིག་འཛིན་བདུད་འདུལ་རྡོ་རྗེ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔
སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་རིག་འཛིན་ཀློང་གསལ་
སྙིང་པོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་
ཀྱི་ངོ་བོ༔ དྲིན་ཆེན་རྩ་བའི་བླ་མ་རྒྱལ་སྲས་བསོད་ནམས་ལྡེའུ་བཙན་མཁྱེན་ནོ༔



ཀློང་གསལ་སྔོན་འགྲོའི་རྩ་བ།
མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་
རྩ་བའི་བླ་མ་མཚུངས་མེད་བཀྲ་ཤིས་འོད་ཟེར་མཁྱེན་ནོ༔ མཁྱེན་ནོ་མཁྱེན་ནོ་
བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་ལུང་
ཟིན་ཆོས་ཉིད་རྒྱ་མཚོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་
རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་གྲུབ་ཐོབ་ནམ་མཁའ་རྒྱ་མཚོ་
མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔
དྲིན་ཆེན་ རྩ་བའི་བླ་ མ་ རྗེ་དབོན་བཀྲ་ཤིས་ཕུན་ཚོགས་མཁྱེན་ནོ༔ མཁྱེན་
ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་
མ་དྲི་མེད་ཞིང་སྐྱོང་མགོན་པོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔
སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་འགྱུར་མེད་ཚེ་དབང་
མཆོག་གྲུབ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་
འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་ཀུན་བཟང་ངེས་དོན་དབང་པོ་མཁྱེན་
ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་
ཆེན་རྩ་བའི་བླ་མ་མཆོག་སྤྲུལ་བསོད་ནམས་རྣམ་རྒྱལ་མཁྱེན་ནོ༔ མཁྱེན་ནོ་
མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་
མ་སྒྲུབ་ཆེན་ཆོས་དབྱིངས་རང་གྲོལ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་
ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་རིག་འཛིན་བསོད་
ནམས་དཔལ་ལྡན་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་
རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་འཇིགས་མེད་ཀུན་བཟང་རྣམ་
རྒྱལ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་



རིག་འཛིན་ཀློང་གསལ་སྙིང་པོའི་གསུང་།
བོ༔ དྲིན་ཆེན་རྩ་བའི་བླ་མ་འཇིགས་མེད་མདོ་སྔགས་བསྟན་འཛིན་མཁྱེན་ནོ༔
མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་
རྩ་བའི་བླ་མ་གྲུབ་ཆེན་རིག་འཛིན་དབང་ཕྱུག་མཁྱེན་ནོ༔ མཁྱེན་ནོ་མཁྱེན་ནོ་
བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་འཇམ་
དབྱངས་ལུང་རྟོགས་རྒྱལ་མཚན་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔
སངས་རྒྱས་ཀུན་འདུས་ཀྱི་ངོ་བོ༔ དྲིན་ཆེན་རྩ་བའི་བླ་མ་མཁྱེན་ནོ༔ རྩ་བའི་བླ་མས་
བདག་གི་ལུས་བྱིན་གྱིས་བརླབ་ཏུ་གསོལ༔ ངག་བྱིན་གྱིས་བརླབ་ཏུ་གསོལ༔
ཡིད་བྱིན་གྱིས་བརླབ་ཏུ་གསོལ༔ ལུས་ངག་ཡིད་གསུམ་བྱིན་གྱིས་བརླབ་ཏུ་
གསོལ༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ་ཨ༔ ཞེས་བླ་མའི་རྣལ་འབྱོར་འདི་ནི་ཉ་རྒྱས་
ཚེས་བརྒྱད་ཀྱི་ཉི་དྲོས་བླ་མ་དང་པཎ་ཆེན་དབྱེར་མེད་དུ་མཇལ་བའི་མོད་ལ་གསོལ་བ་བཏབ་པས བྱིན་གྱིས་
བརླབས་པའི་བརྡ་རྟགས་དང་བཅས་བྱུང་སྟེ་བྱིན་རླབས་ཆེ་བར་ཡོད་ཅིང་རིགས་དང་སྐལ་བ་སྣོད་གསུམ་དང་
ལྡན་པའི་བུ་སངས་རྒྱས་རྒྱ་མཚོས་བསྐུལ་བའི་དཔལ་ལས༔ རྫོགས་ཆེན་པ་ཀློང་གསལ་སྙིང་པོས་ལྷ་དང་
བླ་མས་བྱིན་གྱིས་བརླབས་པའི་ཕོ་བྲང་དུ་དག་པར་ཕབ་པའོ། །སརྦ་མངྒ་ལཾ།། །།



ཀློང་གསལ་སྔོན་འགྲོའི་རྩ་བ།
༄༅། །རྡོ་རྗེ་སྙིང་པོའི་ཁྲིད་ཀྱི་ཟིན་ཐོ་བློ་གསལ་
རྣ་བའི་དགའ་སྟོན་ཞེས་བྱ་བ་
བཞུགས་སོ།།
༄༅། །ན་མོ་གུ་རུ་དེ་ཝ་ཌཱཀྐི་ནི། །ཀུན་ཁྱབ་གདོད་ནས་ཡོངས་གྲུབ་ཀ་དག་
ཀློང་། །ལྷུན་གྲུབ་རིག་པའི་ཡེ་ཤེས་སྐུ་དང་ཞིང་། །རྣམ་རོལ་ཞི་བདེ་བསྙིལ་
བའི་ཐུགས་རྗེ་ཅན། །དྲིན་ཅན་བླ་མའི་ཞབས་རྡུལ་སྤྱི་བོས་མཆོད། །བགྲོད་
བྱའི་མཐར་ཐུག་འབྲས་བུའི་ཐེག་པ་ཆེ། །སྐལ་ལྡན་འཕྲད་ཆོག་གདམས་
དོན་ཟབ་མོ་འདི། །འདུན་ལྡན་སྙིང་བརྩེའི་སེམས་ཀྱིས་ཟིན་བྲིས་སུ། །བཏབ་
འདིར་བླ་མ་ལྷར་བཅས་གནང་བ་སྩོལ། །དེ་ལ་འདིར༧རིམ་དགུའི་ཐེག་པ་
ཐམས་ཅད་ཀྱི་རྩེ་རྒྱལ། རྒྱུད་ལུང་མན་ངག་ཐམས་ཅད་ཀྱི་སྙིང་པོ། འཕྲད་
ཆོག་རང་གྲོལ་འོད་གསལ་རྫོགས་པ་ཆེན་པོའི་ཁྲིད་ཟབ་མོ། འབུམ་ཕྲག་དྲུག་
ཅུ་རྩ་བཞིའི་རྒྱུད་ཀྱི་དགོངས་དོན། ཨོ་རྒྱན་སངས་རྒྱས་གཉིས་པའི་ཐུགས་བཅུད།
ཀློང་གསལ་རྡོ་རྗེ་སྙིང་པོ་དེའི་ལེགས་པར་བཤད་པ་སློབ་མ་ལ་ཕན་པའི་མན་
ངག་ཟབ་ལམ་གདམས་པའི་སྙིང་པོའི་གཞུང་ལྟར་ལ། ༧ བླ་མ་དམ་པའི་
ཞལ་རྒྱུན་ལ་བརྟེན་པའི་རྩ་བའི་མདོ་འགགས་རགས་རིམ་གང་ཟིན་ཙམ་དུ་
སྨོས་ནའང་སྐལ་བ་བཟང་པོ་སྟེ། ཤིང་རྟ་ཆེན་པོ་འཕགས་པ་ཀླུ་སྒྲུབ་ཀྱི་
ཞལ་ནས། རྡོ་ཐལ་དཀར་པོས་བྱུགས་པའི་མཆོད་རྟེན་ལ། །དགུང་ཟླའི་
འོད་ ཀྱིས་ ལྷག་པར་ གསལ་བ་བཞིན། །མཁས་ གང་འབེལ་བའི་གཏམ་གྱིས་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
མཆོད་བྱས་ན། །མང་དུ་ཐོས་པའི་ཡོན་ཏན་གསོ་བར་བྱེད། །ཞེས་པ་ལྟར་
རོ། །དེ་ལའང་། གཞི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་དུ་ལྟ་
བས་ཐག་བཅད་པ། ལམ་ཏིང་ངེ་འཛིན་ཟབ་མོའི་དཀྱིལ་འཁོར་དུ་བསྒོམ་
པས་ཉམས་སུ་བླང་བ། འབྲས་བུ་བྱང་ཆུབ་མཆོག་གི་དཀྱིལ་འཁོར་དུ་དོན་
གཉིས་ཕུན་སུམ་ཚོགས་པར་བསྟན་པའོ། །དང་པོ་ནི། རང་ལུགས་ལྟར་ན་
འཁོར་འདས་འཁྲུལ་གྲོལ་གྱི་གཞི་འདུས་མ་བྱས་པའི་ཆོས། ངོ་བོའི་ཆ་ནས་
དངོས་མཚན་ཀ་ནས་དག་པས་རྟག་མཐའ་དང༌། རང་བཞིན་ལྷུན་གྲུབ་ཏུ་
གནས་པའི་ཆ་ནས་ཆད་མཐའ་བྲལ་བ། སྐྱེ་འགག་གནས་གསུམ་གྱི་མཚན་ཉིད་
སྤངས་པ། དེ་གཉིས་དབྱེར་མེད་ཀྱི་གདངས་རྩལ་ནི་ཐུགས་རྗེ་ཀུན་ཁྱབ་ཆེན་
པོའི་རྣམ་པར་ཡེ་ནས་གནས་ཏེ། རྡོ་རྗེ་སེམས་དཔའ་སྙིང་གི་མེ་ལོང་ལས།
གཞིའི་ཆོས་ཐམས་ཅད་ནི་ངོ་བོ་རང་བཞིན་ཐུགས་རྗེ་གསུམ་དུ་ཤེས་པར་གྱིས་
ཤིག །ཅེས་གསུངས། དེའང་སྔ་ཕྱི་མེད་པར་རིག་པ་སྐད་ཅིག་མའི་ངོ་ལ་རྫོགས་
པ་ཡིན་ཏེ་དེ་རང་ངོ་ཤེས་ན་ཀུན་ཏུ་བཟང་པོའི་གྲོལ་གཞི་ཞེས་བྱ་ལ། མ་
ཤེས་ན་རྒྱུ་རྐྱེན་གསུམ་གསུམ་དྲུག་གིས་འཁྲུལ་པས་ཁམས་གསུམ་སེམས་ཅན་
ཀྱི་འཁྲུལ་གཞི་ཞེས་བྱའོ། །རྒྱུ་བདག་ཉིད་གཅིག་པ། ཀུན་བརྟགས། ལྷན་སྐྱེས་
གསུམ། མཚན་ཉིད་རྒྱུའི་རྐྱེན། ལྷུན་གྲུབ་དམིགས་རྐྱེན། ཐ་དད་དུ་འཛིན་
པ་ངར་འཛིན་གྱི་རྐྱེན་གསུམ་མོ། །སྦྱང་གཞི་དེ་སྦྱང་བྱ་འཁྲུལ་པ་གློ་བུར་
བས་བསྒྲིབས་པ་ལ་སྦྱོང་བྱེད་རིམ་གཉིས་རྣལ་འབྱོར་དཔེ་གསལ་བཞག་མེད་
པར་ཆོས་ཉིད་ཀྱི་ཀློང་དུ་དག་པར་བྱེད་པ་ཡིན་ནོ། །
གཉིས་པ་ལ། གནས་དུས་གྲོགས་དང་ཡོ་བྱད་སོགས་ཤེས་པའི་སྤང་བླང་མ་



ཀློང་གསལ་སྔོན་འགྲོའི་རྩ་བ།
འཛོལ་བས། ལམ་ཉམས་སུ་ལེན་པ་ལ། དབང་བཞིའི་ཉམས་ལེན་མཐའ་
དག་བསྐྱེད་རྫོགས་གཉིས་སུ་འདུ་ཞིང་། དང་པོ་བསྐྱེད་རིམ་གྱི་ལམ་ནི་གསལ་དག་
བརྟན་པས་བཟླས་པའི་འཕྲོ་འདུ་སོགས་ཚུལ་བཞིན་དུ་བྱ་དགོས་མོད། འདིར་
སྐབས་སུ་བབ་པ་ནི་རྫོགས་རིམ་ཡིན་ཏེ། གང་ལྟར་ཡང་ཐོག་མར་རྡོ་རྗེ་སློབ་དཔོན་
མཚན་ཉིད་ཚང་བ་ལས་དབང་བཞི་ཡོངས་རྫོགས་ལེགས་པར་མནོས་ཤིང་
དམ་ཚིག་གི་ས་མཚམས་མཐའ་དག་ཤེས་པར་བྱེད། བླ་མ་ལ་ཅི་མཉེས་པའི་
ཞབས་ཏོག་དང་སྲི་ཞུ། ཡན་ལག་བདུན་པ། མཎྜལ་འབུལ་བ། གསོལ་བ་
འདེབས་པ་སོགས་བྱས་པས། འཆད་པ་དངོས་ལ་སློབ་དཔོན་ཐུགས་བརྩེ་
བ་ཆེན་པོའི་བདག་ཉིད་ཅན་དེས་འཁོར་བསྡུ་སོགས་སོང་ནས། ཀུན་སློང་
དང་ཀུན་སྤྱོད་ནས་བཟུང་ཞིབ་པར་གསུང་ཚུལ་ཐོས་ཏེ། དང་པོ། ཀུན་སློང་
ལ་བསམ་པ་རྒྱ་ཆེ་བ་བྱང་ཆུབ་སེམས་ཀྱི་ཀུན་སློང་དང་། ཐབས་རྒྱ་ཆེ་བ་གསང་
བ་སྔགས་ཀྱི་ཀུན་སློང་དང་གཉིས་ཡོད་པ་ལས། དང་པོ་ནི། ནམ་མཁའི་མཐའ་
དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་ཐོབ་པའི་ཆེད་དུ་ཆོས་འདི་ཉམས་སུ་བླང་བར་བྱ་
སྙམ་པའོ། །གཉིས་པ། ཕུན་སུམ་ཚོགས་པ་ལྔ་གསལ་གདབ་དགོས་ཏེ། གནས་
འོག་མིན་ཆོས་ཀྱི་དབྱིངས། སྟོན་པ་རྡོ་རྗེ་འཆང་། འཁོར་བྱང་ཆུབ་སེམས་
དཔའ་དང་སེམས་མ། དུས་དུས་བཞི་མཉམ་པ་ཉིད་དུ། ཆོས་གསང་སྔགས་
རྡོ་རྗེ་ཐེག་པ་འབའ་ཞིག་འབྱུང་བར་མོས་པའོ། །ཀུན་སྤྱོད་ལའང་སྤང་བླང་
གཉིས་ལས། དང་པོ་སྐྱོན་གསུམ་ནི། རྣ་བ་མི་གཏད་ཁ་སྦུབ་ལྟ་བུའི་སྐྱོན། །
ཡིད་ལ་མི་འཛིན་ཞབས་རྡོལ་ལྟ་བུའི་སྐྱོན། །ཉོན་མོངས་དང་འདྲེས་དུག་ཅན་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ལྟ་བུའི་སྐྱོན། །ཞེས་དང་། ཁྱད་པར་མན་ངག་གི་ཆོས་ཉན་པའི་སྐབས་སུ་
ཆོས་དང་གང་ཟག་ལ་བསྐུར་འདེབས་གཞོག་རལ་ལྟ་བུའི་སྐྱོན་དང་བཞི་སྤང་
དགོས་སོ། །དྲི་མ་དྲུག་ནི་དེར་འདུས་ལ། དྲི་མ་དྲུག་ནི། རྣམ་བཤད་རིག་
པ་ལས། ང་རྒྱལ་དང་ནི་མ་དད་དང་། །དོན་དུ་གཉེར་བ་མེད་ཉིད་དང་།
ཕྱི་རོལ་རྣམ་གཡེང་ནང་སྡུད་དང་། །སྐྱོ་བས་ཉན་པ་དྲི་མ་ཡིན། །ཞེས་སོ། །
གཉིས་པ་འདུ་ཤེས་བཞི་ནི། བདག་ཉིད་ལ་ནད་པའི་འདུ་ཤེས། ཆོས་ལ་
སྨན་གྱི་འདུ་ཤེས། བླ་མ་ལ་སྨན་པའི་འདུ་ཤེས། ནན་ཏན་གྱིས་ཉམས་སུ་
ལེན་པ་ལ་ནད་ཉེ་བར་མཚོ་བའི་འདུ་ཤེས་ཀྱིས་ཉན་ཏོ། །ཉན་ཚུལ་དེ་ལྟ་བུའི་
སྒོ་ནས་འཆད་བྱའི་ཆོས་དེ་ལ་ཡིད་ཆེས་ཤིང་ཁུངས་བཙུན་པར་བྱེད་པའི་ཡན་
ལག་ཏུ་བརྒྱུད་པའི་ལོ་རྒྱུས་བཤད་པ་དང་། བརྒྱུད་པ་དེ་ལས་བྱུང་བའི་གདམས་
པ་དངོས་སོ། །དང་པོ་བརྒྱུད་པ་དྲུག་ལྡན་ནམ་དགུ་ལྡན་གྱི་ལོ་རྒྱུས་དང་ཆོས་
འདིའི་བབ་ཚུལ་རྣམས་ལས། བྱེ་བྲག་ཏུ་ཆོས་འདིའི་བབ་ཚུལ་གྱི་ཟིན་ཐོ།
ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་འཆང་། སྤྲུལ་སྐུ་རྡོ་རྗེ་སེམས་དཔའ།
ཡང་སྤྲུལ་དགའ་རབ་རྡོ་རྗེ། འཇམ་དཔལ་བཤེས་གཉེན། ཤྲཱི་སིངྷ་། ཨོ་
རྒྱན་ཆེན་པོ། ལང་གྲོ་ལོ་ཙཱ། གཏེར་ཆེན་དམ་པ་མདོ་སྔགས་གླིང་པའམ་རིག་
འཛིན་ཀློང་གསལ་སྙིང་པོ། རྒྱལ་སྲས་བསོད་ནམས་ལྡེའུ་བཙན། གཏེར་
ཆེན་གྱི་མཆེད་ཡ་དམ་པ་བཀྲ་ཤིས་འོད་ཟེར། རིགས་དབོན་དམ་པ་ཆོས་
ཉིད་རྒྱ་མཚོ། དྲུང་ནམ་མཁའ་རྒྱ་མཚོ། དབོན་བཀྲ་ཤིས་ཕུན་ཚོགས། དྲི་
མེད་ཞིང་སྐྱོང་མགོན་པོ། མ་ཧཱ་པཎྜི་ཏ་ཀུན་མཁྱེན་ཚེ་དབང་མཆོག་གྲུབ།
གྲུབ་དབང་ངེས་དོན་དབང་པོ། བཀྲ་ཤིས་ཕུན་ཚོགས་ཀྱི་ཡང་སྲིད་ཛ་ཀཿ



ཀློང་གསལ་སྔོན་འགྲོའི་རྩ་བ།
མཆོག་སྤྲུལ་བསོད་ནམས་རྣམ་པར་རྒྱལ་བའི་སྡེ། ཀཿཐོག་པ་དམ་པ་བདེ་
གཤེགས་བསམ་བཞིན་དུ་བྱོན་པ་མཚོ་ཕུ་གྲུབ་ཆེན་ཆོས་དབྱིངས་རང་གྲོལ།
དེ་ཉིད་ཀྱི་ཐུགས་སྲས་དམ་པ་མདོ་སྔགས་བསྟན་པའི་རྒྱལ་མཚན་ཆེན་པོ་
བཀའ་དྲིན་འགྲན་བྲལ་མཚན་བརྗོད་པར་དཀའ་བ་ལ་དོན་གྱི་སླད་དུ་མཚན་
ནས་སྨོས་ན་བསོད་ནམས་དཔལ་ལྡན་ཕྱོགས་ལས་རྣམ་པར་རྒྱལ་བའི་སྡེ་
ཉིད་ཀྱིས་བདག་སོགས་སློབ་འབངས་རྒྱུ་སྐར་གྱི་གྲངས་ཀྱིས་ཀྱང་གཞལ་
དཀའ་བ་དག་ལ་བུམ་པ་གང་བྱོས་སུ་གནང་བའོ། །
གཉིས་པ་བརྒྱུད་པ་དེ་ལས་བྱུང་བའི་གདམས་པ་དངོས་བཤད་པ་ལ། དབང་
རབ་ཚེ་འདིར་གྲོལ་བྱེད་ཀྱི་གདམས་པ། དབང་འབྲིང་འཆི་ཁའི་བར་དོར་
གྲོལ་བའི་གདམས་པ། དབང་པོ་ཐ་མ་རང་བཞིན་སྤྲུལ་སྐུའི་ཞིང་ཁམས་སུ་གྲོལ་
བའི་གདམས་པ་དང་གསུམ། དང་པོ་ལའང་། སྔོན་འགྲོའི་རིམ་པ་ཇི་ལྟར་བསྟན་
པའི་ཚུལ། དངོས་གཞི་ཟག་མེད་ཡེ་ཤེས་རྒྱུད་ལ་སྐྱེ་ཚུལ་ཁྲེགས་ཆོད་ཀྱི་གདམས་
པ།ཟག་མེད་ཡེ་ཤེས་མངོན་སུམ་རང་གནད་ལ་དབབ་པ་སྣང་བཞིའི་འཆར་ཚུལ།
མཐའ་ བརྟེན་ གྱི་ མན་ ངག །སྤྱིར་ རྩིས་ ཆེ་ བ བཀའ་ རྒྱས་ གདབ་ པ་ དང་
བཅས་པའོ། །དང་པོ་ལའང་། ཐུན་ལ་འཇུག་པའི་སྔོན་འགྲོ། རྣལ་འབྱོར་
གྱི་སྣོད་རུང་དུ་བྱ་བའི་ཐུན་མོང་གི་སྔོན་འགྲོ། ཐུན་མོང་མ་ཡིན་པ་ཁྱད་
པར་གྱི་སྔོན་འགྲོ་དང་གསུམ་མོ། །དང་པོ་ནི། བསམ་གཏན་ལ་ཚེར་མ་མི་
འབྱུང་བའི་གནས་དབེན་པར་སྟན་བདེ་བ་ལ་ལུས་གནད་དྲང་པོར་བསྲང་
སེམས་རྣལ་དུ་དབབ་ཏེ་རླུང་རོ་ལན་གསུམ་བསལ་བས་ནད་གདོན་སྡིག་
སྒྲིབ་ཐམས་ཅད་སངས་ཀྱིས་དག་པར་བསམ། ཀུན་སློང་རྣམ་པར་དག་པ་
11



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
གསལ་གདབ་ནས། དུས་གསུམ་སངས་རྒྱས་ཐམས་ཅད་ཀྱི་ཐུགས་རྒྱུད་དང་
ཕྲིན་ལས་གཅིག་ཏུ་བསྡུས་པའི་ངོ་བོ་བདག་ལྟ་བུ་འདུལ་ཕྱིར་བསྟན་པ་བླ་
མ་རིན་པོ་ཆེ་ཞེས་བོས་ནས་བདག་སྐྱིད་སྡུག་ཅི་མཛད་ཁྱེད་མཁྱེན་ནོ།།
བདག་གི་རྒྱུད་མ་རུངས་པ་འདི་ཁྱེད་ཀྱི་ཐུགས་རྗེའི་གཟི་བྱིན་གྱིས་ལས་སུ་
རུང་བར་བརླབ་ཏུ་གསོལ། བདག་གི་བློ་ཆོས་མ་ཡིན་པ་ལ་འགྲོ་བ་འདི་
ཆོས་སུ་འགྲོ་བ་དང༌། ཆོས་སྒྲུབ་པའི་གནས་སྐབས་དང་མཐར་ཐུག་གི་
སྤང་བྱ་རྣམས་དང་བྲལ་ནས་ལམ་དུ་ཡང་དག་པར་འགྲོ་བ་དང༌། ལམ་
གྱི་མི་མཐུན་ཕྱོགས་འཁྲུལ་པའི་ཚོགས་ཐམས་ཅད་ཞི་བ་དང༌། འཁྲུལ་
སྣང་ ཐམས་ ཅད་ མ་སྤངས་ ཡེ་ཤེས་ སུ་འཆར་བར་ བྱིན་གྱིས་བརླབ་ཏུ་
གསོལ། ཞེས་ལུང་སྟོང་ཁྱི་ཟུག་གི་དཔེ་མི་བྱེད་པར་ཚིག་རྗེས་དོན་འབྲང་
གིས་སེམས་ཐག་པ་ནས་གསོལ་བ་ཕུར་ཚུགས་སུ་གདབ། ། །
གཉིས་པ་ལ། བློ་ཆོས་སུ་འགྲོ་བར་བྱེད་པ་བློ་ལྡོག་རྣམ་བཞིའི་ཁྲིད། ཆོས་
ལམ་དུ་འགྲོ་བར་བྱེད་པ་སྐྱབས་འགྲོ་སོགས་ཀྱི་ཁྲིད་གཉིས་ལས། དངཔོ་
འཁོར་བ་ལ་གཙང་བདེ་རྟག་བདག་ཏུ་བཟུང་ནས་འཇུག་པ་དེ་སླར་ལྡོག་བྱེད་དེ།
དེ་ལ་བཞི། དལ་འབྱོར་རྙེད་དཀའ། འཆི་བ་མི་རྟག །ལས་རྒྱུ་འབྲས།
འཁོར་བའི་ཉེས་དམིགས་དང་བཞི་ལས། དང་པོ་དལ་འབྱོར་རྙེད་པར་དཀའ་
བ་ལ། དལ་འབྱོར་རང་གི་ངོ་བོ་བཤད་པ། རྙེད་པར་དཀའ་བའི་རྒྱུ་མཚན་
བསྟན་པ། སངས་རྒྱས་སྒྲུབ་པའི་རྟེན་ཡིན་ཚུལ། ཕྱིས་ནས་ཡང་ཡང་རྙེད་
པར་དཀའ་ཚུལ། དགོས་ཆེད་བསྟན་པའོ། །དང་པོ་ལ། ཀྱེ་མཿ ཞེས་མ་
ནམ་མཁའ་དང་མཉམ་པའི་སེམས་ཅན་ཐམས་ཅད་ལ་དུས་རྒྱུན་དུ་ཐུགས་



ཀློང་གསལ་སྔོན་འགྲོའི་རྩ་བ།
རྗེས་གཟིགས་པ་ཁྱེད་རྣམས་ཞེས་བླ་མ་དང་མཆེད་ལ་འབོད་ཚིག་ཏུ་བྱས་ནས།
ངན་སོང་གསུམ་དང་། མཐོ་རིས་གསུམ་ཏེ་རིགས་དྲུག་གི་ནང་ནས་དལ་བརྒྱད་
འབྱོར་བཅུས་བརྒྱན་པའི་མི་ལུས་རྙེད་པར་དཀའ་ཞིང་། མི་ཁོམ་པ་བརྒྱད་
དུ་མ་སྐྱེས་པ་ནི་དལ་བ་བརྒྱད་དེ། དེ་ནི་མཛོད་ལས། དམྱལ་བ་ཡི་དྭགས་
དུད་འགྲོ་དང་། །ཚེ་རིང་ལྷ་དང་ཀླ་ཀློ་དང་། །ལོག་ལྟ་སངས་རྒྱས་ཀྱིས་སྟོངས་
པ། །ལྐུགས་པ་འདི་དག་མི་ཁོམ་བརྒྱད། །ཞེས་སོ། །འབྱོར་པ་བཅུ་ནི། དེ་
ལས། མི་ཉིད་དབུས་སྐྱེས་དབང་པོ་ཚང་། །ལས་མཐའ་མ་ལོག་གནས་ལ་
དད། །སངས་རྒྱས་བྱོན་དང་དེས་ཆོས་གསུངས། །བསྟན་པ་གནས་དང་དེའི་
རྗེས་འཇུག །གཞན་ཕྱིར་སྙིང་ནི་བརྩེ་བའོ། །ཞེས་སོ། །གཉིས་པ་དེ་ལྟ་
བུའི་དལ་འབྱོར་དེ་རྒྱུ་དང་། གྲངས། དཔེའི་སྒོ་ནས་རྙེད་པར་དཀའ་བ་སྟེ།
དང་པོ་རྒྱུ་དགེ་བློ་དཀོན་པས་འབྲས་བུ་མི་ལུས་དཀོན། གཉིས་པ་གྲངས་
དམྱལ་བ་ས་རྡུལ། ཡི་དྭགས་བྱེ་མ། དུད་འགྲོ་ཕྱིའི་རྒྱ་མཚོ་རུ་སྦྲང་མ་ཙམ།
ལྷ་མ་ཡིན་ཁ་བ་བུ་ཡུག །ལྷ་མི་གཉིས་བདེ་གཤེགས་ཕྱག་སེན་གྱིས་བཞེས་
པའི་རྡུལ་ཙམ་དང་། གསུམ་པ་དཔེ། རུ་སྦལ་མགྲིན་ཆུད་སོགས་ཐམས་ཅད་
མཁྱེན་པའི་སྤྱན་གྱིས་གཟིགས་ཏེ་གསུངས་པའོ། །གསུམ་པ་དེ་ལྟ་བུའི་མི་
ལུས་ཐོབ་པ་མང་ཡང་དེའི་ནང་ནས་ཆོས་དང་ཕྲད་ནས་ཐམས་ཅད་མཁྱེན་
པའི་རྒྱུར་འགྱུར་བར་དཀའ་བ་ནི་མཐོང་ཆོས་བཞིན་ནོ། །བཞི་པ། དཀའ་
བཞིན་རྙེད་པའི་དབུལ་པོས་ཡིད་བཞིན་གྱི་ནོར་བུ་རིན་པོ་ཆེ་རྙེད་པ་ལྟ་བུ་
འདི་ཕྱིས་སུ་ཡང་ཡང་རྙེད་པར་དཀའ་བའོ། །ལྔ་པ། དེ་ཡལ་བར་མི་དོར་
བར་ཆོས་སྒྲུབ་པའི་ཐབས་ཁོ་ན་སྙིང་པོར་བྱེད་པའི་དགོས་པ་ཡོད། །



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
བློ་ལྡོག་གཉིས་པ་མི་རྟག་པ་ལ། སྣོད་བཅུད་སྤྱིར་མི་རྟག་པ། བྱེ་བྲག་ངེས་པར་མི་
རྟག་པ། བསོད་ནམས་གྲུབ་པ་རྣམས་ཀྱང་མི་རྟག་ན་རང་ལ་སྨོས་ཅི་དགོས་
པའི་དཔེ་བསྟན་པ། དགོས་ཆེད་དང་བཅས་པའོ། །དང་པོ་ནི། དེ་ལྟ་བུའི་
དལ་འབྱོར་ཐོབ་ཀྱང་ཆོས་མ་འགྲུབ་ན་དོན་མེད་དེ། སྤྱིར་ཕྱི་སྣོད་ཀྱི་འཇིག་
རྟེན་སྲ་ཞིང་འཐས་པར་སྣང་བ་ལྟ་བུ་འདིའང་མེ་བདུན་ཆུ་གཅིག་གིས་འཇིག་
སྟེ་མི་རྟག །ནང་བཅུད་སེམས་ཅན་རྣམས་སྐྱེ་རྒ་ན་འཆིས་འགྱུར་བས་མི་རྟག་
པ་ཆོས་ཉིད་དོ། །གཉིས་པ། སྐྱེས་པའི་སོགས་མ་བྱས་མེད༔ ཅེས། རང་
ཅག་སྐྱེས་པ་རྣམས་ཀྱི་ལུས་འདི་སྒྱུ་མ་ལྟ་བུ་ཡལ་སླ་བ་ཡིན་ཏེ་མྱུར་དུ་སྙིང་
པོ་མ་བླངས་ན། སྐྱེས་པ་ཐམས་ཅད་འཆི་བའི་རང་བཞིན་ཅན་ལས་མ་འདས་
པ་བཤས་ལུག་ར་བའི་ནང་ནས་གསོད་པ་དང་འདྲ་སྟེ། ཅིའི་ཕྱིར་ན། སྐྱེས་
བུའི་ཚེ་འགྲོ་བ་ནི་རི་གཟར་འབབ་ཆུ་དང་འདྲ་གསོད་སར་ཁྲིད་པའི་སེམས་
ཅན་གྱིས་གོམ་པ་སྤོས་པ་བཞིན། ཞག་ཟླ་བ་ལོ་རྣམས་ཀྱིས་རིམ་བཞིན།
རགས་པ་འགྱུར་བའི་མི་རྟག་པ། ཕྲ་བ་ཆོས་ཉིད་ཀྱིས་མི་རྟག་པས་ཟད་དེ།
སྣོན་མེད་འགྲིབ་པ་དང་བཅས་ཏེ་འཆི་རྐྱེན་མང་། གསོན་རྐྱེན་ཉུང་བ། ནད་
བཞི་བརྒྱ་རྩ་བཞི་གདོན་སྟོང་ཕྲག་བརྒྱད་ཅུས་རླུང་གསེབ་ཀྱི་མར་མེ་ལྟར། འཆི་
རྐྱེན་ལེགས་པ་འདོད་ཡོན་གྱིས་བསླུས་པ་དང་། ཉེས་པ་དགྲ་དང་འཕྲད་པ་
ལྟ་བུ། གང་གིས་ཀྱང་མ་བྱས་པའི་སེམས་ཅན་གཅིག་ཀྱང་མེད་དོ། །གསུམ་
པ་རྡོ་རྗེའི་སྐུ་སངས་རྒྱས་དང་ཉན་ཐོས་དགྲ་བཅོམ་པ་སོགས་ཀྱང་མཐར་མྱ་
ངན་ལས་འདས་པ་དང་། ཚངས་པ་དང་བརྒྱ་བྱིན་འཁོར་ལོས་བསྒྱུར་བ་སོགས་
འཆི་བ་རང་གདོན་མི་ཟའོ། །བཞི་པ་དེ་ཡང་གཟའ་གདོང་ཐུག་ལྟ་བུའི་ནམ་



ཀློང་གསལ་སྔོན་འགྲོའི་རྩ་བ།
འཆི་ཆ་མེད་པ་ཡིན་སྟབས་དེ་ཕྱིར་ད་ལྟ་ཉིད་ནས་བསམ་གཏན་སྒོམ་པ་སོགས་
སྒྲུབ་པ་མ་གཏོགས་ཆོས་ལ་ལེ་ལོ་ཕྱི་བཤོལ་མེད་པའི་དོན་ཡོད་དོ། །
བློ་ལྡོག་གསུམ་པ་ལས་འབྲས་ལ། རང་བཞིན། དབྱེ་བ། ས་མཚམས། ལྕི་
ཡང་། འབྲས་བུ། དགོས་ཆེད་དོ། །དེ་ལྟར་རང་ཤི་ནས་སེམས་ཅང་མེད་དུ་སོང་ན་
འཚེར་རྒྱུ་མེད་ཀྱང་ལས་ཀྱིས་ཡང་སྲིད་དུ་འཕེན་ཏེ། དེ་ལ་དང་པོ་རང་བཞིན་
ནི་ལས་དགེ་སྡིག་གཉིས་ཀྱིས་བདེ་སྡུག་གཉིས་བསྐྱེད་པའོ། །དེ་ལྟར་ལས་
བརྒྱ་པར། ལས་རྣམས་ཀྱང་ནི་སྣ་ཚོགས་ལ། །དེ་ཡིས་འགྲོ་འདི་སྣ་ཚོགས་
བྱས། །ཞེས་སོ། །གཉིས་པ་དབྱེ་བ་ནི་དགེ་མི་དགེ་གཉིས་ལས། མི་དགེ་
བ་རྣམ་པ་བཅུ་ནི། སྲོག་གཅོད། མ་བྱིན་ལེན། མི་ཚངས་སྤྱོད་པ་སྟེ་ལུས་
ཀྱི་ལས་གསུམ། རྫུན། ཕྲ་མ། ཚིག་རྩུབ། ངག་འཁྱལ་སྟེ་ངག་གི་ལས་བཞི།
བརྣབ་སེམས། གནོད་སེམས། ལོག་ལྟ་རྣམས་ཡིད་ཀྱི་ལས་སྟེ་བཅུའོ། །
དགེ་བ་བཅུ་ནི་དེའི་ལྡོག་ཕྱོགས་ཏེ། སྲོག་སྐྱོབ། སྦྱིན་པ་གཏོང་། ཚངས་པར་
སྤྱོད་པ། བདེན་པར་སྨྲ་བ། མི་མཐུན་པ་བསྡུམས་པ། སྙན་པར་སྨྲ་བ། བག་
ཡོད་པར་སྨྲ་བ། ཆོག་ཤེས་པ། བྱམས་པ། ལས་འབྲས་ཡིད་ཆེས་ཀྱི་དད་
པའོ། །དེའི་ཕྱོགས་མཐུན་ལ་བསླབ་པ་བཅུ་ཕྱིན་དྲུག་སོགས་དགེ་བ་དང་།
ལྕི་བཞི་ལོག་བརྒྱད་སོགས་མི་དགེ་བའོ། །གསུམ་པ་ས་མཚམས་ནི་དུག་
གསུམ་དང་བྲལ་བའི་ཕན་སེམས་ཀྱིས་ཀུན་ནས་བསླངས་པའི་ལས་དགེ་བ་
ཟག་བཅས་དང་ཟག་མེད་དང་། དུག་གསུམ་གྱིས་ཀུན་ནས་བསླངས་པའི་
གཞན་གནོད་གཞི་དང་བཅས་པ་ནི་མི་དགེ་བའོ། །བཞི་པ་ལྕི་ཡང་ནི། དགེ་
མི་དགེའི་ཀུན་སློང་ཆེ་ཆུང་གིས། དགེ་བ་ཆུང་འབྲིང་ཆེ་གསུམ། མི་དགེ་བ་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ལྕི་ཡང་བར་མའོ། །ལྔ་པ་འབྲས་བུ་ནི། རྣམ་སྨིན་གྱི་འབྲས་བུ། ངན་སོང་
གསུམ་དང་། མཐོ་རིས་ཐར་པ། རྒྱུ་མཐུན་གྱི་འབྲས་བུ། སྲོག་གི་བར་ཆད་
ཅན་དང་། ཚེ་རིང་བ་སོགས་དང་། ཞེ་སྡང་ཅན་དང་། བྱམས་པ་ཅན་སོགས་སོ། །
དབང་གི་འབྲས་བུ་ཡུལ་ལ་སྨིན་ཏེ། ཡུལ་ཚེར་མ་ཅན་དང་རྩྭ་སེར་བ་ཅན་
སོགས་སུ་འགྱུར་རོ། །སྐྱེས་བུས་བྱེད་པའི་འབྲས་བུ་འཕེལ་ཀའི་དབང་གིས་
གནས་ཚད་དོ། །དྲུག་པ་དགོས་ཆེད་གནས་སྐབས་སུ་དགེ་སྡིག་སྤང་བླང་ཤེས་
པ་དང་། མཐར་ཐུག་ཚོགས་གཉིས་ཟུང་འཇུག་གིས་སྟོང་ཉིད་སྙིང་རྗེ་ཟུང་དུ་
འཇུག་ནས་སྐུ་གཉིས་འགྲུབ་པའི་རྒྱུར་འགྱུར་རོ། །དེ་ལྟར་སློབ་དཔོན་ཆེན་
པོས། ཚེ་རབས་མང་པོར་སྡུག་བསྔལ་རྒྱུར་འགྱུར་བའི། །སྡིག་པས་ཚེ་འདི་
བདེ་བས་ཅི་ཞིག་བྱ། །ཚེ་འདི་ཡུན་ཐུང་ལོ་ཟླ་འགའ་ཞིག་ཡིན། །འཇིག་རྟེན་
ཕྱི་མར་ཚད་བཟུང་མེད་པའི་ཕྱིར། །སྐྱེ་བ་གཞན་དུ་སྡུག་བསྔལ་མི་འབྱུང་ཞིང་།།
བདེ་བའི་ཐབས་སུ་དགེ་སྡིག་བླང་དོར་བྱ། །ཞེས་དང་། ལམ་རིམ་ལས།
སྐྱེས་བུ་ཆུང་ངུའི་ལམ་ལས་འབྲས་ཡིད་ཆེས་ཀྱི་དད་པ་ཞེས་གསུངས་སོ། །
བློ་ལྡོག་བཞི་པ་འཁོར་བའི་སྡུག་བསྔལ་ལ་བསམ་པ་ནི། སྡུག་བསྔལ་གྱི་རང་
བཞིན་སྤྱིར་བསྟན་པ། བྱེ་བྲག་ཏུ་རིགས་དྲུག་གི་སྡུག་བ་སྔལ་སོ་སོར་བཤད་
པ། དགོས་ཆེད་དོ། །དེ་ལ་ལས་ཀྱི་འབྲས་བུས་འཁོར་བར་ལྟུང་བས། དེ་
ལ་དཔྱད་པ་ལ་དང་པོ་ནི། འཁོར་བ་འདི་མཐོ་དམན་ཐམས་ཅད་ལ་སྡུག་
བསྔལ་མེད་པ་ཁབ་རྩེ་ཙམ་མེད། བརྒྱ་བྱིན་གྱི་ལོངས་སྤྱོད་ཙམ་ལའང་ཡིད་
སྨོན་མེད་དེ། ཅིའི་ཕྱིར་ཞེ་ན། སྤྱིར་ཐམས་ཅད་ལ་རྩ་བའི་སྡུག་བསྔལ་གསུམ་
གྱིས་ཁྱབ་སྟེ། མི་དགེ་བའི་ལས་ལ་བརྩོན་པའི་འདུ་བྱེད་ཐམས་ཅད་ལ་གནས་
16



ཀློང་གསལ་སྔོན་འགྲོའི་རྩ་བ།
སྐབས་དང་མཐར་ཐུག་གི་སྡུག་བསྔལ་གྱིས་ཁྱབ་པ་འདུ་བྱེད་ཀྱི་སྡུག་བསྔལ།
བདེ་བ་སྐད་ཅིག་གིས་སྡུག་བསྔལ་དུ་འགྱུར་བ་འགྱུར་བའི་སྡུག་བསྔལ། རྨ་
ཐོག་ཏུ་ཕོལ་མིག་བུད་པ་ལྟ་བུ། སྡུག་བསྔལ་གྱི་སྡུག་བསྔལ་ལོ། །གཉིས་
པོ་ངན་སོང་གསུམ་ལས། དམྱལ་བ་ལ་ཚ་གྲང་གཉིས་ལས། དང་པོ་ནི།
ཚ་དམྱལ་སྤྱི་མཐུན་གནས་ལྕགས་བསྲེགས་ས་གཞི་དང་། མདག་མེ་དང་རྡོ་
བསྲེགས་མཚོན་ཆའི་ཆར་པའོ། །ཁྱད་པར་དུ་གངས་རི་ཏི་སེའི་ཞབས་ནས་
དཔག་ཚད་ཉི་ཁྲི་སོགས་འདས་པ་ན་རིམ་བཞིན་བང་སོ་བརྩེགས་པ་ལྟར་
ཡོད་དོ། །དེ་ལ་ཡང་སོས་ས་གཞི་མཚོན་ཆས་གང་བ་དེ་བླངས་ནས་གཅིག་
གིས་གཅིག་གསོད་མཐར་ནམ་མཁའ་ནས་སོས་པར་གྱུར་ཅིག་ཅེས་སྒྲ་
གྲགས་པས་སོས་སོ། །ཐིག་ནག་ནི་སོག་ལེ་འབར་བས་དྲས་མཐར་སོས་
པའོ། །བསྡུས་འཇོམས་ནི་ལྕགས་གཏུན་དུ་བརྡུང་བའོ། །ངུ་འབོད་ནི་ལྕགས་
ཁང་རིམ་གཅིག །ངུ་འབོད་ཆེན་པོ་ལྕགས་ཁང་ཉིས་རིམ། ཚ་བ་གསལ་
ཤིང་རྩེ་གཅིག་དང༌། རབ་ཏུ་ཚ་བ་དམྱལ་ཟངས་ནང་དུ་ཁྲོ་ཆུ་ཁོལ་མ་དང་
ཟངས་ཞུན་རྣམས་ཀྱིས་བཙོ་བསྲེག་བྱེད་ཅིང་གསལ་ཤིང་རྩེ་གསུམ་པས་
ཕུག་གོ །མནར་མེད་མེ་དཔུང་འབར་བས་ཚིག་པ་སྟེ་ཚ་དམྱལ་བརྒྱད་དོ། །གཉིས་
པ་གྲང་དམྱལ་བརྒྱད་སྤྱི་མཐུན། གནས་གངས་རིར་འཁྱག་རོམ་ཁ་བ་བུ་ཡུག་
གོ །དེ་ལ་བརྒྱད་དེ། ཆུ་བུར་ཅན། ཆུ་བུར་རྡོལ་བ། ཨ་ཆུ། ཀྱི་ཧུད། སོ་
ཐམ་པ། ཚལ་པ་དྲུག་སྟེ་ཨུཏྤལ་ལྟར་གས་པ། བརྒྱད་དུ་པདྨ་ལྟར་གས་པ།
སོ་དྲུག་ཏུ་རུས་པ་དཀར་པོར་མཐོང་བ་པདྨ་ཆེན་པོ་ལྟར་གས་པའོ། །
དེ་བཅུ་དྲུག་གི་སྟེང་དུ་ཉེ་འཁོར་བ་རོ་མྱག་གི་འདམ། ཆུ་བོ་རབ་མེད། མེ་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
མུར་འོབས། སྤུ་གྲིའི་ཐང་དང་རལ་གྲིའི་ནགས་སོགས་སོ། །ཉི་ཚེ་བ་སྒོ་ཀ་བ་
ཐབ་ཐག་པ་སོགས་ཏེ་དམྱལ་ཁམས་བཅོ་བརྒྱད་དོ། །ཡི་དྭགས་ཕྱིའི་སྒྲིབ་པ་
ཅན་ཟས་སྐོམ་མཐོང་བ་སྐྱེས་བུས་བསྲུངས་ཏེ་སྤྱད་དབང་མེད་པ་དང་།
ནང་གི་སྒྲིབ་པ་ཅན་ལྟོར་ཐོན་དུས་མེ་འབར་བ་དང་། སྒོས་ཁུར་གྱི་སྒྲིབ་པ་
ཅན་རྣག་ཁྲག་ཏུ་འགྱུར་བ་དང་ལྔ་བ་ཅན་ནོ། །དུད་འགྲོ་ལ་གླིང་བར་གྱི་རྒྱ་
མཚོར་གནས་པ་བྱིངས་གནས་དང་། བདག་ཏུ་བཟུང་མ་བཟུང་གི་ཁ་འཐོར་
བའོ། །དེ་ལ་བླུན་རྨོངས་དང་ཟ་བ་དང་དཀོལ་སྤྱོད་དོ། །ལྷ་མ་ཡིན་ལ་
འཐབ་རྩོད་དང་། ལྷ་ལ་འཆི་ལྟས་དང་འཕོ་ལྟུང་། མིར་སྐྱེ་རྒ་ན་འཆི་སོགས་
སྡུག་བསྔལ་ཡོད་དོ། །གསུམ་པ་ནི། འཁོར་བའི་གནས་ལ་ཡིད་དབྱུང་ནས།
ཕྱིར་མི་ལྡོག་པའི་བྱང་ཆུབ་ཐོབ་པའི་དགོས་པ་ཡོད་དོ། །ངལ་གསོ་ལས།
སྡུག་བསྔལ་སྔ་ཕྱི་བརྒྱུད་མས་མནར་བཞིན་དུ། །ད་དུང་ཐར་བའི་སྐབས་
མེད་སྐྱོ་བ་འཕེལ། །ཞེས་སོ། །རྗེ་བླ་མའི། ལམ་ རིམ་ལས། སྐྱེས་བུ་འབྲིང་
གི་ལམ་འཁོར་བར་ཞེན་ལོག་གི་ངེས་འབྱུང་ཞེས་པ་སྟེ་བློ་ལྡོག་འདི་ཡིན་ཏེ་
དེས་བློ་ལྡོག་བཤད་པ་སོང་ངོ༌། ། །
༈ གཉིས་པ་ཆོས་གང་གི་སྔོན་དུ་འགྲོ་བའི་ཆོས་ལ་བདུན་ལས། དང་པོ། ལམ་
དམན་པ་དང་ལོག་པ་ལས་སྐྱོབ་པར་བྱེད་པ་སྐྱབས་འགྲོའི་ཁྲིད་ལ། སྐྱབས་
ཡུལ། གང་ཟག །ཇི་ལྟར་འགྲོ་ཚུལ། བསླབ་བྱ་དང་བཅས་པའི་དགོས་ཆེད་
དོ། །དེ་ལ་དང་པོ། འཇིགས་རུང་སོགས་སྐྱབས༔ ཞེས་འཇིགས་སུ་རུང་བའི་
ངན་འགྲོའི་གཡང་ས་གོང་བཤད་ལྟར་ཡ་ང་བ་ལས་སྐྱོབ་པའི་ཕྱིར་རྟེན་བསླུ་
མེད་ཀྱི་མཆོག་གྱུར། ཕྱི་ལྟར་དཀོན་མཆོག་གསུམ། ནང་ལྟར་རྩ་བ་གསུམ་



ཀློང་གསལ་སྔོན་འགྲོའི་རྩ་བ།
གྱི་ལྷ་ལ། གསང་བ་ལྟར་རྒྱལ་བ་སྐུ་གསུམ་ལ་སྐྱབས་སུ་འགྲོའོ། །གཉིས་
པ། ཕྱི་ལྟར་ངན་འགྲོས་འཇིགས་པ། འཁོར་བས་འཇིགས་པ། ཞི་བདེས་
འཇིགས་པ་གསུམ་མོ། །ནང་ལྟར་སྔགས་ལ་ཞུགས་འདོད་པའོ། །གསང་
བ་དབང་རབ་སྟན་ཐོག་གཅིག་ཏུ་སངས་རྒྱས་ཐོབ་འདོད་པའོ། །གསུམ་པ་
ནི། མ་གྱུར་སོགས་བརྩེ་བས་ཟུངས༔ ཞེས་གོང་གི་བསམ་པ་དང་མཐུན་
པར། ཕྱི་མ་མངོན་མཐོ། ཉན་རང་དགྲ་བཅོམ་པ། བྱང་ཆུབ་ཐོབ་ཀྱི་བར་
རོ། །ནང་གུས་པ་མི་ཕྱེད་པས། ཟུང་འཇུག་རྡོ་རྗེ་འཆང་ཐོབ་ཀྱི་བར་རོ། །
གསང་བ་བླ་ན་མེད་པའི་སངས་རྒྱས་ཚེ་གཅིག་གམ་སྟན་ཐོག་གཅིག་ཏུ་མ་
ཐོབ་བར་དུ་སྟེ། སྐབས་འདིར་ཐེག་ཆེན་ལྟར། མ་གྱུར་ནམ་མཁའི་མཐའ་
ཁྱབ་ཀྱི་ སེམས་ཅན་རྣམས་ཀྱི་དོན་དུ་བྱང་ཆུབ་ཐོབ་པར་འདོད་པའོ།།
དམིགས་པ་ནི་མདུན་གྱི་ནམ་མཁར་པད་གདན་ལ། ངོ་བོ་བླ་མ་རྣམ་པ་
པད་འབྱུང་ལ་ཕྱོགས་བཅུའི་སངས་རྒྱས་བྱང་སེམས་ཀྱིས་བསྐོར་ནས་བཞུགས་
པའི་མཐར་རང་གི་གཡས་སུ་ཕ། གཡོན་དུ་མ། མདུན་དུ་དགྲ་བགེགས་ཀྱི་
གཙོར་བྱས་པའི་སེམས་ཅན་གྱིས་བསྐོར་བ་ལ། མཆོག་གསུམ་ཐུགས་རྗེ་
ཅན་ཁྱེད་རྣམས་ཀྱིས་ཡལ་བར་མ་དོར་བར་བརྩེ་བས་ཟུངས་ཤིག་ཅེས་ཡིད་
ཁྱེད་ཤེས་དད་པས་གསོལ་བ་བཏབ་ནས་མཐར་སྐྱབས་ཡུལ་གྱི་འོད་ཟེར་
སེམས་ཅན་རྣམས་ལ་ཕོག་པས་དག་པའི་ཞིང་དུ་སོང་། སྐྱབས་ཡུལ་རང་
ལ་བསྡུས་ཏེ་དགེ་བ་བསྔོ་བའོ། །བཞི་པ། ཕྱི་ལྟར་མདོ་སྡེ་མྱང་འདས་ལས་
བསྟན་པའི་དགག་པའི་བསླབ་བྱ་གསུམ་ནི། འཇིག་རྟེན་ལྷ་ལ་ཕྱག་མི་
འཚལ། གནོད་འཚེ་སྤངས། མུ་སྟེགས་ཅན་དང་མི་འགྲོགས། བླ་མའི་མན་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ངག་ལས་བྱུང་བ་སྒྲུབ་པའི་བསླབ་བྱ་གསུམ་ནི། སྐུ་ཆག་དུམ། ཡི་གེ་འབྲུ་
གཅིག དམར་སེར་རྟགས་ཅན་ལ་གུས། གཞི་བསྡུ་བ་ལས་བྱུང་བའི་ཆ་
མཐུན་གྱི་བསླབ་བྱ་གསུམ་ནི། བཤེས་ གཉེན་བསྟེན། ཆོས་ལ་བསླབ།
དམར་ སེར་ རྟགས་ འཆང་ བའོ། །ནང་ ལྟར་ སྔགས་ དང་དུས་ མཆོད་བྱ།
གསང་བ་ལྟ་སྒོམ་སྤྱོད་གསུམ་ལ་བསླབས་པས། གནས་སྐབས་སུ་བསོད་
ནམས་བསམ་གྱིས་མི་ཁྱབ་ཅིང་། མཐར་ཐུག་སངས་རྒྱས་ཐོབ་བོ། །
གཉིས་པ་སེམས་བསྐྱེད་ལ་བླ་ན་མེད་པ་གསང་ཆེན་རྡོ་རྗེ་ཐེག་པ་ཆེན་པོ་ཚེ་
གཅིག་གིས་སངས་རྒྱས་འགྲུབ་པའི་མྱུར་ལམ་སྙིང་པོའི་ཆོས་ཀྱི་གཞི་མ། བདག་
བས་གཞན་མ་ནམ་མཁའི་མཐའ་མཉམ་གྱི་སེམས་ཅན་ཐམས་ཅད་ཀྱི་དྲིན་དྲན་
པ་ལ་བརྟེན་ནས་གཅེས་པར་བསྒོམ་པའི་བྱང་ཆུབ་ཀྱི་སེམས་ནི། རྒྱན་ལས།
སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད།།
གསུངས་པའི་དོན་རྟོགས་པར་བྱ་བའི་ཕྱིར། ཀུན་རྫོབ་སྨོན་འཇུག་གཉིས་
དང་། དོན་དམ་པའི་བྱང་ཆུབ་ཀྱི་སེམས་ལ་དུས་དེ་རིང་ཉིད་དུ་འཇུག་པས་
བརྟེན་འཚལ་ལོ། །དེ་རྟོགས་པར་བྱེད་པ་ལ། ཡུལ། གང་ཟག །ཆོ་ག །
དགོས་ཆེད། ཕན་ཡོན་དང་ལྔ། དང་པོ་ནི། ཡུལ་ཕྱི་ལྟར་བྱང་ཆུབ་མཆོག་ཏུ་
སེམས་བསྐྱེད་ཅིང་སྙིང་རྗེ་ལྡན་པ། ནང་ལྟར་ཤེས་རབ་གསུམ་དང་ལྡན་ཅིང་
བདག་མེད་ཀྱི་དོན་རྟོགས་པ། གསང་བ་ལྟར་གཉུག་མའི་དོན་རྟོགས་པའོ།།
གཉིས་པ་གང་ཟག་ནི། ཕྱི་ལྟར་ལམ་དམན་པ་ལ་སྐྱོ་བ། ནང་ལྟར་དེའི་སྟེང་
སྤྲོས་པ་ཆུང་པ། གསང་བ་ལྟར་ངེས་གསང་གི་ཆོས་ལ་ཡིད་ཕྱོགས་པའོ། །
གསུམ་པ་ཆོ་ག་ནི། ཕྱི་ལྟར་ན་སྦྱོར་དངོས་རྗེས་གསུམ། སྦྱོར་བ་ཡན་ལག་



ཀློང་གསལ་སྔོན་འགྲོའི་རྩ་བ།
བདུན་པས་ཚོགས་བསགས། དངོས་གཞི་བརྗོད་པ་གསུམ་གྱི་དང་པོས་སྨོན་
སེམས། གཉིས་པས་འཇུག་སེམས། གསུམ་པས་གཉིས་ཀ་བརྟན་པའོ། །
རྗེས་སུ་རང་གཞན་དགའ་བ་བསྒོམ་པའོ། །བསླབ་བྱ་སྨོན་པ་ལ་ཚད་མེད་
བཞི། འཇུག་པ་ལ་ཕར་ཕྱིན་དྲུག་གོ །བཞི་པ་དགོས་ཆེད་ནི། བྱམས་པས།
ངན་འགྲོའི་ལམ་ནི་བཟློག་བྱེད་ཅིང་། །མཐོ་རིས་ལམ་ནི་རབ་སྟོན་པ། །
ཞེས་དང་། རྒྱུན་ལས། ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་
མི་གནས་པར། །ཞེས་སོ། །ལྔ་པ་ཕན་ཡོན་ནི། བྱང་ཆུབ་སེམས་ཀྱི་བསོད་
ནམས་གང་། །གལ་སྟེ་དེ་ལ་གཟུགས་མཆིས་ན། །ནམ་མཁའི་ཁམས་ནི་
ཀུན་བཀང་ཏེ། །དེ་ནི་དེ་བས་ལྷག་པར་འགྱུར། །ཞེས་སོ། །དེ་ལྟར་སྐྱབས་
འགྲོ་གཞིར་བཞག་གི་སེམས་བསྐྱེད་འདི། ལམ་རིམ་ལས། སྐྱེས་བུ་ཆེན་
པོའི་ལམ་ཐེག་ཆེན་བྱང་ཆུབ་མཆོག་ཏུ་སེམས་བསྐྱེད་པ་ཡིན་ཏེ་སོང་གྲུབ་པའོ།།
གསུམ་པ་སྣོད་ཀྱི་སྡིག་སྒྲིབ་དག་པར་བྱེད་པ་རྡོར་སེམས་བསྒོམ་བཟླས་ཀྱི་
ཁྲིད་ལ་བཞི་སྟེ། སྦྱང་བྱ། སྦྱོང་བྱེད། སྦྱོང་ཚུལ། དགོས་ཆེད་ཕན་ཡོན་བསྟན་
པ་དང་བཅས་པའོ། །དང་པོ་ནི། སྐྱེས་བུ་གང་ཞིག་ལ་ཚེ་རབས་ཐམས་ཅད་
དུ་ཉོན་མོངས་དུག་གསུམ་གྱིས་བསགས་པའི་སྒོ་གསུམ་གྱི་སྡིག་པ་མི་དགེ་
བ་དང་། གཟུང་འཛིན་ཤེས་བྱའི་སྒྲིབ་པ་ཐམས་ཅད་དོ། །གཉིས་པ་སྦྱོང་
བྱེད་ནི་ཆོས་བཞི་བསྟན་པའི་མདོ་ལས། བྱམས་པ་བྱང་ཆུབ་སེམས་དཔའ་
སེམས་དཔའ་ཆེན་པོ་ཆོས་བཞི་དང་ལྡན་ན་སྡིག་པ་བྱས་ཤིང་བསགས་པ་
ཐམས་ཅད་ཟིལ་གྱིས་གནོན་པར་འགྱུར་རོ། །བཞི་གང་ཞེ་ན། འདི་ལྟ་དེ།
རྣམ་པར་སུན་འབྱིན་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། ཉེས་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
པ་ལས་བཟློག་པའི་སྟོབས། རྟེན་གྱི་སྟོབས་སོ། །ཞེས་གསུངས་པའི་དོན་གྱི།
དང་པོ་ནི་སྔར་བྱས་ཀྱི་སྡིག་པ་ལ་དུག་ཁོང་སོང་ལྟར་འགྱོད་པའོ། །གཉིས་
པ་ནི། སྒོ་གསུམ་དགེ་བ་ལ་བཀོལ་བ་ཡིན་ཀྱང་། ད་རེས་འདིར་དག་བྱེད་
སེམས་བསྐྱེད་མཛད་པའི་རྡོ་རྗེ་སེམས་དཔའི་བསྒོམ་བཟླས་བྱ་བར་གསུངས།
གསུམ་པ་ནི། ལས་འབྲས་ལ་ཡིད་ཆེས་པས་ད་ཕྱིན་ཆད་སྲོག་ལ་བབ་ཀྱང་
མི་བགྱིད་སྙམ་པས་སྡོམ་པའོ། །བཞི་པ་ནི། བཤགས་ཡུལ་མཆོག་གསུམ་
ཐུགས་རྗེ་ཅན་ནོ། །གསུམ་པ་སྦྱོང་ཚུལ་སྦྱོར་དངོས་རྗེས་གསུམ་གྱི་དང་པོ།
སངས་རྒྱས་བྱང་སེམས་ཐམས་ཅད་མདུན་གྱི་ནམ་མཁར་བསམ་ལ་སྐྱབས་
འགྲོ་བྱ། གཉིས་པ་སྡིག་པ་ཐམས་ཅད་དྲན་ཞིང་འགྱོད་སེམས་དང་ལྡན་པའི་
ངང་ནས། རང་ལུས་ཐ་མལ་དུ་གནས་པའི་སྤྱི་བོར་པདྨ་དང་ཟླ་བའི་དཀྱིལ་
འཁོར་གྱི་སྟེང་དུ་ཧཱུྃ་དཀར་པོ་གསལ་ཞིང་འཚེར་བ་དེ་ཡོངས་སུ་གྱུར་པ་ལས་
རྩ་བའི་བླ་མ་དང་གཉིས་སུ་མེད་པའི་བཅོམ་ལྡན་འདས་དཔལ་རྡོ་རྗེ་སེམས་
དཔའ་སྐུ་མདོག་དུང་ལྟར་དཀར་བ། ནོར་བུ་ཆུ་ཤེལ་ལྟར་དྭངས་ཤིང་འཚེར་
བ་ཞལ་གཅིག་ཕྱག་གཉིས་པ་གཡས་རྡོ་རྗེ་ཐུགས་ཀར་འཛིན་ཅིང་། གཡོན་
དྲིལ་བུ་དཀུར་བརྟེན་པ་ཞབས་སེམས་སྐྱིལ་ཅན། དར་དང་རིན་པོ་ཆེའི་རྒྱན་
སྣ་ཚོགས་ཀྱིས་བརྒྱན་ཅིང་བཞུགས་པར་བསམ། དེ་ནས་ཐུགས་ཀར་ཟླ་བའི་
དཀྱིལ་འཁོར་གྱི་སྟེང་དུ་ཤེལ་གྱི་རྡོ་རྗེ་རྩེ་ལྔ་པ་དཀར་ཞིང་འཚེར་བ། འགྲེང་
སྟབས་སུ་གནས་པའི་ལྟེ་བར་ཧཱུྃ་ཡིག་དཀར་པོ་རྟག་ཏུ་འཆར་བ། དེའི་མཐའ་
སྐོར་དུ་མདུན་ནས་བརྩམ་སྟེ་ཡི་གེ་བརྒྱ་བའི་ཡིག་འབྲུ་རྣམས་དངུལ་ཆུའི་
མདོག་ལྟ་བུ་སྐུ་ཕྲོམ་ཕྲོམ་གཡས་བསྐོར་དུ་འཁོར་བར་བསམ་ལ། ཉེས་



ཀློང་གསལ་སྔོན་འགྲོའི་རྩ་བ།
ལྟུང་རྣམས་མཐོང་བ་དང་། ཕྱིན་ཆད་སྡོམ་སེམས་ཀྱིས་དུས་གསུམ་སངས་
རྒྱས་ཐམས་ཅད་ཀྱི་ངོ་བོ་བླ་མ་རྡོ་རྗེ་སེམས་དཔའ་མཁྱེན་སྙམ་པའི་ཐུགས་
ཀའི་སྔགས་ཕྲེང་ལ་ཀློག་པའི་ཚུལ་དུ་བཟླ་བ་ནི། བདག་གི་སྤྱི་བོའི་གཙུག་
ཏུ་ཞེས་སོ། །ཐུགས་ཀའི་ཧཱུཾ་ཡིག་སྔགས་ཕྲེང་དང་བཅས་པ་ལས་བདུད་རྩིའི་
རྒྱུན་དངུལ་ཆུའི་ཁ་དོག་ལྟ་བུ་སྐྱ་ཆི་ལི་ལི་བབས་ཏེ་རང་གི་སྤྱི་བོ་ཚངས་པའི་
བུ་ག་ནས་ཞུགས་པས་ཕུ་ཆུ་དྲག་པོས་ཐལ་བ་བདས་པ་ལྟར་ནད་གདོན་སྡིག་
སྒྲིབ་ཐམས་ཅད་དུད་ཁུ་དང་། རྣག་ཁྲག་དང་། སྲོག་ཆག་ཕྲ་མོ་ལ་སོགས་
པའི་རྣམ་པར་གཤང་ལམ་དང་ཆུ་ལམ་དང་། བ་སྤུའི་བུ་ག་ཐམས་ཅད་ནས་
ཉིལ་ཉིལ་ཐོན་པར་བསམ་ལ་ཅི་ནུས་བཟླ། ཐུགས་ཀའི་ཡིག་བརྒྱའི་སྔགས་
ཕྲེང་བདུད་རྩིའི་ཆུས༔ བདག་གི་སྒྲིབ་སོགས་སྦྱོང་བའི་དཔལ་དུ་ཤར༔ ཞེས་
སོ། །མཐར། མགོན་པོ་བདག་ནི་མི་ཤེས་རྨོངས་པ་ཡིས། །དམ་ཚིག་ལས་
ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་
རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་
ལ་བདག་སྐྱབས་མཆི། །སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་
ཉམས་ཆག་ཐམས་ཅད་མཐོལ་ཞིང་བཤགས་སོ། །སྡིག་སྒྲིབ་ཉེས་ལྟུང་དྲི་
མའི་ཚོགས་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་
བཏབ་པས་རང་ལུས་དྲི་མེད་ཤེལ་ལྟར་གྱུར་པའི་ཆ་ཐམས་ཅད་བདུད་རྩིའི་
རྒྱུན་དེས་སྐྱ་མེར་གྱིས་ཁེངས་ནས་སྡིག་སྒྲིབ་ཐམས་ཅད་དག་པར་གྱུར་པ་
ལ་རྡོ་རྗེ་སེམས་དཔའ་ཞལ་འཛུམ་པ་མཛད་དེ་རིགས་ཀྱི་བུ་ཁྱོད་ཀྱི་སྡིག་
སྒྲིབ་ཉེས་ལྟུང་ཐམས་ཅད་དག་པ་ཡིན་ནོ། །གསུངས་པར་བསམ། མཐར།



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ལྷ་རྡོ་རྗེ་སེམས་དཔའ་ཁྱོད་དབུ་མའི་ལམ་ནས་སྙིང་གར་བྱོན་ནས་བཞུགས་
པར་གསོལ་ལ་བཟླ་བ་དང་། བདག་དང་ལྷ་གཉིས་གཉིས་སུ་མེད་པར་བལྟས་
ལ་བཟླ་བ་ནི། རང་ལུས་སྟོང་རར་སྒོམ་པའི་སྙིང་དབུས་རྡོར་སེམས་གོང་
ལྟར་གསལ་བའི་ཐུགས་ཀར་ཟླ་སྟེང་རྡོ་རྗེའི་ལྟེ་བར་ཧཱུྃ་ཡིག་ལས་ཡིག་དྲུག་དེ་
རྒྱབ་ཡིག་བརྒྱས་བསྐོར་བར་བསམ་ལ་འོད་ཟེར་སྤྲོ་བསྡུ་དང་། ཡང་རང་གི་
སྡིག་སྒྲིབ་ཐམས་ཅད་དག་ནས་རྡོར་སེམས་སུ་གྱུར་པའི་ཐུགས་ཀར་ཡེ་
ཤེས་སེམས་དཔའ་གོང་ལྟར་བསྒོམ་ནས་ཡིག་བརྒྱ་དང་ཧེ་རུ་ཀའི་ཡིག་བརྒྱ་
བཟླ། འོད་ཟེར་སྤྲོ་བསྡུ་བྱའོ། །གསུམ་པ་ནི། དགེ་བ་བསྔོ་བ་སོགས་
བྱའོ། །བཞི་པ་དགོས་ཆེད་ཕན་ཡོན་བསྟན་པ་དང་བཅས་པ་ནི། གནས་
སྐབས་སུ་སྡིག་སྒྲིབ་དག་ནས་བསྐྱེད་རྫོགས་ཟབ་མོའི་སྣོད་དུ་རུང་། ས་
ལམ་གྱི་ཡོན་ཏན་ཀུན་རྒྱུད་ལ་སྐྱེ། མཐར་ཐུག་སངས་རྒྱས་འགྲུབ་པར་
འགྱུར་རོ། །མེ་ཏོག་བཀོད་པ་ལས། བླ་མ་རྡོ་རྗེ་སེམས་བསྒོམ་ན། །རང་
བྱུང་ཡི་གེ་བརྒྱ་པའི་མཐུས། །སྒྲིབ་པ་རྣམ་གཉིས་བྱང་བར་འགྱུར། །ཞེས་
སོ། །རྡོར་སེམས་གླུའི་རྒྱུད་ལས། རང་བྱུང་ཐིག་ལེའི་ཡི་གེ་བརྒྱ། །སངས་རྒྱས་
ཀུན་གྱི་ས་བོན་ཏེ། །ཉམས་ཆག་ཐམས་ཅད་འཇོམས་པར་འགྱུར། །ཞེས་སོ།།
དེས་རྡོར་སེམས་བསྒོམ་བཟླས་སོང་། །
བཞི་པ་རྒྱུ་བསོད་ནམས་ཀྱི་ཚོགས་ལ་བརྟེན་ནས་འབྲས་སུ་ཡེ་ཤེས་ཀྱི་
ཚོགས་རྫོགས་པར་བྱེད་པ་མཎྜལ་གྱི་ཁྲིད་ལ་ལྔ་སྟེ། མཎྜལ་མ་ཕུལ་བའི་
སྐྱོན། ཕུལ་བའི་ཡོན་ཏན། ཇི་ལྟར་འབུལ་བའི་རིམ་པ། འབུལ་བའི་དུས་
ཚིགས། །དགོས་ཆེད་བསྟན་པའོ། །དང་པོ་ནི། གནས་སྐབས་སུ་འདོད་དོན་



ཀློང་གསལ་སྔོན་འགྲོའི་རྩ་བ།
མི་འགྲུབ་ཅིང་། མཐར་ཐུག་ཞིང་ཁམས་རྣམ་དག་ཏུ་བགྲོད་དཀའ་
བ་དང་། རྒྱུ་བསོད་ནམས་ཀྱི་ཚོགས་ལ་མ་བརྟེན་ན་འབྲས་བུ་ཡེ་ཤེས་ཀྱི་
ཚོགས་མི་རྫོགས། དེ་མ་རྫོགས་ན་རང་གཞན་གྱི་དོན་གཉིས་མི་འགྲུབ་སྟེ།
ལུང་ལས་ཀྱང༌། ཚོགས་གཉིས་ལམ་ལ་མ་བརྟེན་ན། །གང་ཡང་འགྲུབ་
པར་མི་འགྱུར་རོ། །ཞེས་སོ། །གཉིས་པ་ཡོན་ཏན་ནི། ཇི་སྐད་དུ། མཎྜལ་
ཕུལ་བའི་དགེ་བ་གང་། །འཕགས་པས་ཀྱང་ནི་བརྗོད་མི་སྤོབས། །ཅེས་
གནས་སྐབས་སུ་ལོངས་སྤྱོད་ཕུན་སུམ་ཚོགས་པ་དང་། བླ་མ་ལ་མི་ཕྱེད་པའི་
དད་པ་སྐྱེ། ཏིང་ངེ་འཛིན་ཟབ་མོ་དང་རྟོགས་པ་ཁྱད་པར་ཅན་རྒྱུད་ལ་སྐྱེ་བ་
སོགས་དཔག་ཏུ་མེད་དོ། །གསུམ་པ་ཇི་ལྟར་འབུལ་བའི་རིམ་པ་ནི། སྒྲུབ་
པ་དང་མཆོད་པ་གཉིས་ལས། དང་པོ་ལའང་། བཤམས་པ་དང་བསྐྱེད་པ་
གཉིས། དང་པོ་ནི། མཎྜལ་གྱི་རྒྱུ་རབ་རིན་པོ་ཆེ། འབྲིང་ལི་དང་དུང་། ཐ་
ན་ས་རྡོ་ཤིང་ལ་སོགས་དངོས་གཙང་སྐྱོན་ཅན་མིན་པ་དང་། ཚོམ་བུའང་།
རབ་རིན་པོ་ཆེ། འབྲིང་འབྲུ་སྨན། ཐ་ན་གང་འབྱོར་གྱི་དངོས་པོ་བཤམས་
པའོ། །གཉིས་པ་བདག་ཉིད་སོགས། རོལ བར། ཕྱི་ ལྟར་ བདག་ ཉིད་ གོང་
ལྟར་རྡོར་སེམས་གསལ་བའི་མདུན་གྱི་ནམ་མཁར་ངོ་བོ་རྩ་བའི་བླ་མ་རྣམ་པ་
པདྨའི་སྐུར་བཞེངས་ནས། ཕྱོགས་བཅུའི་སངས་རྒྱས་མ་ལུས་པའི་འཁོར་དང་
བཅས་གོང་གི་སྐྱབས་ཡུལ་ལྟར་བདག་སོགས་འགྲོ་བ་ཀུན་སྨིན་གྲོལ་མཛད་
པའི་དཔལ་དུ་རོལ་པར་བསམ། ནང་ལྟར་གདན་གསུམ་ཚང་བའི་ལྷ་དང་།
གསང་བ་ལྟར་ སེམས་ཉིད་མ་ འདྲེས་ཡོངས་རྫོགས་ སྐུ་ གསུམ་གྱི་རང་
མདངས་ཅན་ནོ། །གཉིས་པ་མཆོད་པའི་མཎྜལ་ནི། དྷཱི༔ རིན་ཆེན་སོགས།



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ལོངས་སྤྱོད་ཤོག༔ བར། ཕྱི་རིན་པོ་ཆེ་བཀོད་པའི་མཎྜལ་ཚོམ་བུ་སོ་བདུན་
ཕྱག་ལེན་ལྟར་གླིང་བཞི་བྱེ་བ་ཕྲག་བརྒྱའི་མཆོད་པ་རྣམས་བླ་མ་སྤྲུལ་སྐུ་ལ་
འབུལ་ བ་ དང༌། ནང་ ལྟར་ ལུས་ ཀྱི་པགས་པ་ གསེར་གྱི་ས་གཞི། སྒལ་
ཚིགས་མཐའ་ལྕགས་རིའི་ཁོར་ཡུག །མགོ་རི་རབ། ལག་པ་གཡས་ཤར་
ལུས་འཕགས་པོ། གཡོན་ལྷོ་ཛམ་བུའི་གླིང༌། རྐང་པ་གཡས་ནུབ་བ་གླང་
སྤྱོད། གཡོན་བྱང་སྒྲ་མི་སྙན། མིག་གཉིས་ཉི་ཟླ། ཉིང་ལག་གླིང་ཕྲན་དང་
གླིང་གཡོག །རྩིབས་མ་གསེར་རི་བདུན། རྒྱུ་མ་རོལ་མཚོ་བདུན། གློ་བ་
དཔག་བསམ་ཤིང༌། སྙིང་གཏེར་བུམ། མཁལ་མ་འདོད་འཇོའི་བ། མཆིན་
པ་མ་རྨོས་ལོ་ཏོག །ཀླད་པ་ལྷའི་བདུད་རྩི། སྒྲ་དང་སྨིན་མ་ཙནྡན་ནགས།
བ་སྤུ་གུར་གུམ་གྱི་སྤང་རི། དབང་པོ་ལྔ་འདོད་ཡོན་གྱི་ལྷ་མོར་དམིགས་ཏེ་
ལོངས་སྐུ་ལ་འབུལ་ལོ། །གསང་བ་ལྟར་སེམས་ཉིད་བཀོད་པའི་མཎྜལ།
ཀུན་རྫོབ་ཏུ་སེམས་སྤྲོས་བྲལ་གྱི་གནས་ལུགས་གསེར་གྱི་ས་གཞི། དེའི་ངོ་
བོ་རྒྱ་ཆད་ཕྱོགས་ལྷུང་མེད་པ་ལྕགས་རི། ཡེ་ཤེས་ལྔ་རི་རབ་གླིང་བཞི།
ཚོགས་བརྒྱད་གླིང་ཕྲན་བརྒྱད། ཚོགས་དྲུག་གི་སྤྱོད་ཡུལ་གྱི་འདོད་ཡོན་ལྔ་
སོགས་སྣང་སྲིད་ཀྱི་མཆོད་རྫས། ཤེས་རབ་ཉི་མ། སྙིང་རྗེ་ཟླ་བར་དམིགས་
ནས་ཆོས་སྐུ་ལ་འབུལ། མདོར་ན་སྣང་སྲིད་གཉིས་བསྡུས་ཀྱི་ཆོས་ཐམས་
ཅད་སེམས་ཀྱི་རང་རྩལ་ཏུ་རྫོགས་པ་དེ་མཐོང་ན་དོན་དམ་པའི་མཎྜལ་ལོ། །
བཞི་པ་འབུལ་བའི་དུས་ཚིག་ནི། ཆོས་ཉན་པ་དང་། ཆོས་སྤྱོད་ཀྱི་སྐབས་དང་།
སྐུ་གསུང་ཐུགས་རྟེན་གྱི་དྲུང་དུ་ཕྱིན་དུས་དང་། ཁྱད་པར་དུ་ཁྲིད་ཀྱི་སྐབས་
སུ་ཉིན་མཚན་དུས་དྲུག་ཏུ་དཀོན་མཆོག་གསུམ་དང་མགོན་པོ་བཀའ་བརྒྱུད་



ཀློང་གསལ་སྔོན་འགྲོའི་རྩ་བ།
པར་བཅས་པའི་བླ་མ་ལ་འབུལ་བར་བྱའོ། །བཞེས་ནས་བདག་སོགས་ཀྱི་
རྒྱུད་བྱིན་གྱིས་བརླབ་པར་མཛོད་ཅིག་ཅེས་གསོལ་བ་གདབ་བོ། །ལྔ་པ་
དགོས་ཆེད་བསྟན་པ་ནི། གནས་སྐབས་སུ་ཅི་བསམ་འགྲུབ། སྡིག་སྒྲིབ་ཉེས་
ལྟུང་དག །དཔལ་འབྱོར་ལོངས་སྤྱོད་རྒྱས། ཏིང་ངེ་འཛིན་དང་རྟོགས་པ་རྒྱུད་
ལ་སྐྱེ། མཐར་ཐུག་ཚོགས་གཉིས་རྫོགས་པས་རྒྱལ་བ་སྐུ་གསུམ་གྱི་ཞིང་དང་
དོན་སྐུ་གསུམ་གྱི་གོ་འཕང་ལ་ལོངས་སྤྱོད་པར་འགྱུར་རོ། །མཐར་ཚོགས་ཞིང་
མཆོད་རྫས་ཐམས་ཅད་འོད་དུ་ཞུ་ནས་རང་ལ་བསྟིམ་ཏེ་དགེ་བ་བསྔོའོ། །དེས་
མཎྜལ་སོང་། །
ལྔ་པ་བཅུད་བླ་མའི་བྱིན་རླབས་ཀྱིས་གང་བར་བྱེད་པ་ལམ་ཟབ་མོ་བླ་མའི་
རྣལ་འབྱོར་གྱི་ཁྲིད་ནི། དེའང་གསང་སྔགས་ཀྱི་རྩ་བ་བླ་མ་ཡིན་ཞིང་།
ལམ་ལ་ཞུགས་པ་ཀུན་གྱིས་ཀྱང་བསྒོམ་ཞིང་གསོལ་བ་བཏབ་པ་གལ་ཆེ་
སྟེ། བླ་མའི་མཚན་ཉིད། བསྟེན་ཚུལ། དགོས་ཆེད་དམ་ཡོན་ཏན། ཞར་
ལ་མ་མཉེས་པའི་སྐྱོན། ཉེས་པའི་བཤགས་ཚད་བསྟན་པ་དང་ལྔའོ། །
དང་པོ་ནི། དགེ་བའི་བཤེས་གཉེན་དུ་མར་བསྟེན་ཅིང་གསུང་གི་བདུད་རྩི་
ཉམས་སུ་མྱོང་བའི་བརྒྱུད་པ་དང་ལྡན་པ། ཐོས་བསམ་སྒོམ་པའི་བློ་གྲོས་
རྒྱས་པ་བསྐྱེད་རྫོགས་ཟབ་མོའི་ཉམས་ལེན་གནད་དུ་བསྣུན་པའི་ཏིང་ངེ་
འཛིན་ལ་དབང་འབྱོར་བ། དེ་ལྟར་ཕྱི་ནང་གི་ཡོན་ཏན་ཕུན་སུམ་ཚོགས་
པ་དང་ལྡན་པའོ། །གཉིས་པ་བསྟེན་ཚུལ་ནི། བླ་མ་ལ་བཞེད་པ་མེད་ཀྱང་
ཟས་ནོར་གྱིས་མཉེས་པར་བྱ། ལུས་ཀྱི་སྒོ་ནས་ཕྱག་དང་བསྐོར་བ་འགྲོ་
ལྡང་དང་། རྒོལ་བ་བྱུང་ན་བཟློག་པ་དང༌། ངག་གི་སྒོ་ནས་གསུང་སྒྲོས་
21



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
གཞན་ལ་སྟོན་པ། ཡོན་ཏན་བརྗོད་པ། སྙན་པར་སྨྲ་བ་སོགས་ཀྱིས་ཐུགས་
དང་མཐུན་པར་བྱ་བ། ཡིད་ཀྱིས་དད་གུས་མོས་པས་གདུང་བ་བསྐྱེད་པའོ། །
སྒྲུབ་པའི་ཏིང་ངེ་འཛིན་གྱིས་མཉེས་པར་བྱའོ། །བླ་མའི་སྐུ་དགེ་འདུན། གསུང་
དམ་ཆོས། ཐུགས་སངས་རྒྱས་ཏེ་ཕྱིའི་དཀོན་མཆོག་གསུམ་འདུས། བྱིན་
རླབས་ཀུན་འདུས་ཀྱི་རྩ་བ། དངོས་གྲུབ་མཆོག་སྩོལ་གྱི་ངོ་བོ། ཕྲིན་ལས་
ཐམས་ཅད་ཀྱི་མངའ་བདག་ནང་རྩ་བ་གསུམ་དང་། དགོངས་པ་གཡོ་མེད་
ཀྱི་ཆོས་སྐུ། རོལ་བ་འགག་མེད་ཀྱི་ལོངས་སྐུ། ཕྲིན་ལས་རྩོལ་མེད་ཀྱི་སྤྲུལ་
སྐུ། གསང་བ་སྐུ་གསུམ་ཏེ་དཀོན་མཆོག་དགུ་ཕྲུག་གི་ངོ་བོའོ། །དེ་ལྟར་ཡིན་
བཞིན་ངེས་ཤེས་བསྐྱེད་པའོ། །གསུམ་པ་ནི། ཚིག་གསུམ་པའི་རྒྱུད་ལས།
གང་ཞིག་རྡོ་རྗེ་སློབ་དཔོན་ནི། །བཀུར་ཞིང་སྤྱི་བོར་སུས་བསྒོམ་པ། །དེ་ལ་
རྒྱལ་བས་བྱིན་གྱིས་རློབས། །ཞེས་དང༌། ཨ་ཏི་བཀོད་པ་ཆེན་པོ་ལས། བླ་
མ་བསྒོམ་དང་བསྟོད་དང་བསམ་པ་ཡིས། །སངས་རྒྱས་འབྲས་བུ་གཅིག་
པུར་འགྲུབ་པར་ངེས། །ཞེས་སོ། །བཞི་པ་ནི། སྤྱན་རས་གཟིགས་རྡོ་རྗེ་ཕུར་
བའི་རྒྱུད་ལས། སློབ་དཔོན་ལས་ནི་དངོས་གྲུབ་ཐོབ། །གལ་ཏེ་དེ་ལ་བརྙས་
བྱས་ན། །དམྱལ་བའི་སྡུག་བསྔལ་རབ་ཏུ་ཐོབ། །གལ་ཏེ་དེ་ལས་ཐར་ན་ཡང་། །
བསྐལ་པ་བྱེ་བ་བརྒྱ་སྟོང་དུ། །དམ་ཆོས་མིང་ཡང་མི་ཐོས་སོ། །ཞེས་སོ། །
ལྔ་པ་ནི། དམ་ཚིག་བཀོད་པ་ལས། གལ་ཏེ་བླ་མ་བརྙས་པའི་མིས། །ལན་
གྲངས་བདུན་ནམ་བཅུ་དག་ལ། །འགྱོད་པ་བྱས་ཏེ་བཤགས་པས་བྱང་། །
རང་ལོ་འདས་ནས་བཤགས་པའི་ཡུལ། །རྡོ་རྗེ་སེམས་དཔས་མ་གནང་ངོ༌།།
ཞེས་གསུངས་པས། བླ་མ་ལ་སྐྱོན་དུ་མི་ལྟ་ཞིང་ཡོན་ཏན་དྲན་པས་བསྟེན་



ཀློང་གསལ་སྔོན་འགྲོའི་རྩ་བ།
ནོ། །དེའི་བསྒོམ་ཚུལ་ནི། རང་གི་མདུན་གྱི་ནམ་མཁར་ལོག་ལྟ་བསྲེགས་
པའི་རྟགས་སུ་མེ་དཔུང་། བདག་འཛིན་བསྒྲལ་བའི་རྟགས་སུ་ཞིང་ལྤགས་
ཀྱི་སྟེང་ན། ཕྱོགས་བཅུ་དུས་བཞིའི་སངས་རྒྱས་མ་ལུས་ཤིང་ལུས་པ་མེད་
པ་ཀུན་གྱི་ངོ་བོ་འདུས་པ་ཀློང་གསལ་སྙིང་པོའམ་རྩ་བའི་བླ་མའི་སྐུ། རྣལ་
འབྱོར་པའི་ཆས་སྲིད་ཞིའི་མཐའ་ལས་འཕགས་པའི་དཔའ་མཚན་སྟག་ཤམ་
ཅན། ཕར་ཕྱིན་དྲུག་མཐར་ཕྱིན་པའི་རྟགས་སུ་སྤྱི་བོར་འཁོར་ལོ། ཕྱག་
གདུབ། ཞབས་གདུབ། དཔུང་རྒྱན། དོ་ཤལ། སེ་མོ་དོ་སྟེ་རུས་པའི་རྒྱན་
དྲུག་གསོལ་བ། ཕྱག་གཡས་ཌཱ་རུ་ནམ་མཁར་འཁྲོལ་བའི་སྒྲས། རྩ་བ་གསུམ་
གྱི་ལྷ་ཚོགས་རྣམས་དང་ཞིང་གནས་ཀྱི་དཔའ་བོ་མཁའ་འགྲོ་རྣམས་དབང་
དུ་སྡུད་ཅིང་། གཡོན་པས་བྷན་ཐོད་བདུད་རྩིས་བཀང་བ་བདག་ལ་སྟོབ་པའི་
ཚུལ་གྱིས་བཞུགས་པ། ཐུགས་རྗེས་འགྲོ་བའི་ཚོགས་དུས་གཅིག་ཏུ་སྒྲོལ་
ནུས་པའི་དབང་བསྐུར། ནུས་པས་རྒྱུད་ཆོས་ཉིད་མངོན་སུམ་དུ་གཏན་ལ་
ཕེབས་པས་གྲོལ་ནས། རྩ་བའི་བླ་མའི་གོ་འཕང་ཐོབ་པར་བསྒོམས་པས་
གསོལ་འདེབས་ཀྱི་རིགས་གཞུང་ལྟར་བཏོན་ནས། མཐར་དབང་བཞི་ལེན་
པའི་དམིགས་པ་ནི། བླ་མའི་གནས་གསུམ་དུ་འབྲུ་གསུམ་སངས་རྒྱས་ཐམས་
ཅད་ཀྱི་སྐུ་གསུང་ཐུགས་ཀྱི་ངོ་བོར་བཞུགས་པར་བསམ་ལ་ཨོཾ་ལས་འོད་ཟེར་
དཀར་པོ་འཕྲོས། རང་གི་དཔྲལ་བར་ཐིམ། ལུས་སྒྲིབ་དག །བུམ་དབང་
ཐོབ། སྤྲུལ་སྐུའི་གོ་འཕང་ཐོབ། ཨཱཋལས་འོད་ཟེར་དམར་པོ་འཕྲོས། མགྲིན་
པར་ཐིམ། ངག་སྒྲིབ་དག །གསང་དབང་ཐོབ། ལོངས་སྤྱོད་རྫོགས་སྐུའི་གོ་
འཕང་ཐོབ། ཧཱུྃ་ལས་འོད་ཟེར་སྔོན་པོ་འཕྲོས་སྙིང་གར་ཐིམ། ཡིད་སྒྲིབ་དག།
29



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
ཤེར་དབང་ཐོབ། ཆོས་ཀྱི་སྐུའི་གོ་འཕང་མངོན་དུ་བྱས། ཡང་གནས་གསུམ་
གྱི་ཡི་གེ་ལས་རང་མདོག་གི་འོད་ཟེར་འཕྲོས། རང་གི་གནས་གསུམ་དུ་
ཐིམ་པས་སྒོ་གསུམ་གྱི་སྒྲིབ་པ་བག་ཆགས་དང་བཅས་པ་སྦྱངས། ཚིག་དབང་
ཐོབ། ངོ་བོ་ཉིད་སྐུའི་གོ་འཕང་མངོན་དུ་ཐོབ་པར་བསམ། དེ་ནས་འཁོར་
སངས་རྒྱས་བྱང་སེམས་བརྒྱུད་པའི་བླ་མ་རྣམས་རྩ་བའི་བླ་མ་ལ་ཐིམ། དེ་
ཉིད་དགྱེས་ཉམས་དང་ལྡན་པས་རང་གི་སྤྱི་བོར་བྱོན་ནས་རང་སེམས་བླ་མ་
དང་དབྱེར་མེད་དུ་ཅུང་ཟད་མཉམ་པར་བཞག་ལ་དགེ་བ་བསྔོའོ། ། དེ་བརྒྱུད་
རིམ་ཁྲོམ་ཚོགས་ཟེར། རང་གི་སྤྱི་བོར་རྩ་བའི་བླ་མ་ནས་རྡོ་རྗེ་འཆང་གི་བར་
ཐོ་བརྩེགས་སུ་འོད་ཀོར་ཕྲན་བུ་རེའི་ནང་དུ་གསལ་བ་དང་། རང་གི་སྤྱི་བོར་
རྩ་བའི་བླ་མ་ལ་མདུན་ནས་བརྩམ་རྡོ་རྗེ་འཆང་ནས་བཟུང་རྩ་བའི་བླ་མར་
མ་ཐུག་གི་བར་གྱིས་བསྐོར་ནས་བཞུགས་པར་གསལ་བ་བརྒྱུད་རིམ་གྲལ་
སྟབས་དེ་རྣམས་གང་རུང་བསྒོམས་པ་ལས་དབང་བཞི་ལེན་པར་བཤད་དོ། །
དེ་ལྟར་བྱས་ན་བྱིན་རླབས་འཇུག་ཅིང་ལམ་གྱི་བར་ཆད་སེལ། མཐར་ཐུག་
རང་གི་ལུས་ངག་ཡིད་གསུམ་བླ་མའི་སྐུ་གསུང་ཐུགས་རྡོ་རྗེ་གསུམ་དང་དབྱེར་
མེད་པར་སངས་རྒྱས་པར་འགྱུར་རོ། །དེས་བླ་མའི་རྣལ་འབྱོར་སོང་ངོ༌། །
དྲུག་པ་ལམ་གྱི་བར་ཆད་སེལ་བར་བྱེད་པ་ཕྱོགས་རིང་བསྒྲང་བའི་ཁྲིད་ལ། ཡུལ།
གེགས། སེལ་ཐབས། དགོས་ཆེད་དང་བཞི་ཡོད་པ་ལས། དང་པོ་ནི། བྱང་ཆུབ་
སྒྲུབ་པའི་རྟེན་ལུས་ངག་ཡིད་གསུམ་མོ། །གཉིས་པ་ནད་གདོན་རྐྱེན་
བགེགས་ཏེ་ཕྱི་བདུད་ནག་ཕྱོགས་ལ་དགའ་བ་དང་། ནང་བདུད་དཀར་
ཕྱོགས་ཅན་གྱིས་སྒྲུབ་པའི་ཉམས་སད་ཕྱིར་བར་ཆད་རྩོམ་པ་དང་། གསང་



ཀློང་གསལ་སྔོན་འགྲོའི་རྩ་བ།
བ་སེམས་རྟོག་ཚོགས་རང་ཁར་འཆོར་བ་རྣམས་སོ། །གསུམ་པ་རང་ཉིད་ཡི་
དམ་གང་བསྐྱེད་པའི་ཐུགས་ཀར་ཧཱུྃ་མཐིང་ནག་བསམ། དེ་ལས་ཧཱུྃ་གྲངས་
མེད་བྱུང༌། སྣ་བུག་གཡས་ནས་ཕྱིར་ཐོན་འཇིག་རྟེན་གྱི་ཁམས་ཐམས་ཅད་
ཧཱུྃ་སྒྲ་དང་བཅས་པས་ཐེམ་གྱིས་གང་། སྣ་བུག་གཡོན་ནས་ཚུར་བྱུང་ནས་
ལུས་ ཀྱི་ནང་ཐམས་ཅད་ཧཱུྃ་སྒྲ་དང་བཅས་པས་གང་བར་བསམ། དེ་དག་
གཅིག་གིས་གཅིག་མ་བསྒྲིབས་པར་གསལ་ནས། ངག་ཏུ་ཧཱུྃ་རིང་བསྒྲུང་
ངོ་། །དེའང་ཇི་སྐད་དུ། བར་ཆད་སེལ་ཕྱིར་ཕྱོགས་རིང་བསྒྲུང་། །ཧཱུཾ་གིས་སྦྱོར་
བས་མཚམས་ཆོད་བསྲུང་། །ཞེས་སོ། །ཕྱི་གོ་ཆ་ལྔའི་སྲུང་འཁོར། ནང་རང་
བྱུང་ལྷུན་གྲུབ་ཀྱི་སྲུང་འཁོར། གསང་བ་སེམས་རྣམ་པར་མི་རྟོག་པའི་སྲུང་
འཁོར་རྣམས་རྒྱུན་དུ་བསྒོམ་པ་དང་། ཁྱད་པར་ཐེག་ཆེན་ལམ་ཞུགས་ཀྱི་གང་
ཟག་གིས་བྱང་ཆུབ་སེམས་ཀྱི་སྲུང་འཁོར་བསྒོམས་ཏེ། དགྲ་བགེགས་གནོད་
བྱེད་གདུག་སེམས་ཅན་རྣམས་ཀྱི་གཙོས་མཁའ་ཁྱབ་ཀྱི་སེམས་ཅན་འདི་
དག་བདེ་བ་དང་བདེ་བའི་རྒྱུ་དང་ལྡན། སྡུག་བསྔལ་དང་སྡུག་བསྔལ་གྱི་རྒྱུ་
དང་བྲལ། མྱུར་དུ་བྱང་ཆུབ་ཐོབ་པའི་ཆེད་དུ་སྤྱིར་སངས་མ་རྒྱས་བར་ལུས་
ངག་ཡིད་གསུམ་དགེ་བ་ལ་བཀོལ། ནམ་མ་ཤིའི་བར་དུའང་བཀོལ། དེང༌
ནས་བཟུང་སང་ད་ཙམ་བར་དུའང་བཀོལ་སྙམ་སིང་ངེར་བསྒོམ་པ་ནི་སྲུང་བ་
ཀུན་གྱི་མཆོག་གོ །དེས་ནི་སྐྱེལ་མ་དགྲར་བཅོལ་ན་འཇིགས་མེད་ལམ་དུ་
བསྐྱེལ་བ་དང་འདྲའོ། །བཞི་པ། གནས་སྐབས་སུ་ས་ལམ་གྱི་གེགས་རྐྱེན་
ཞི་ཞིང་ཅི་བསམ་རྩོལ་མེད་དུ་འགྲུབ། མཐར་ཐུག་སངས་རྒྱས་ཀྱི་གོ་འཕང་
འགྲུབ་ནས་ཕྲིན་ལས་རྣམ་པ་བཞིས་འགྲོ་བའི་དོན་བསྒྲུབ་པ་ལ་བར་ཆད་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
མེད་པར་འགྱུར་རོ། །
བདུན་པ་ལམ་མཐར་མ་ཕྱིན་ན་རླུང་སེམས་བཙན་ཐབས་སུ་སྦྱོང་བ་མ་
བསྒོམས་འཕོ་བའི་ཁྲིད་ལ་བཞི་སྟེ། འཕོ་དགོས་པའི་ལུང༌། མ་འཕོས་པའི་
སྐྱོན། ཇི་ལྟར་འཕོ་བའི་ཚུལ། དགོས་ཆེད་ཕན་ཡོན་བསྟན་པ་དང་བཅས་
པའོ། །དང་པོ་ནི། སློབ་དཔོན་ཆེན་པོས། ཀྱེ་མ༔ བདག་ལ་འཆི་ཁ་བར་
དོ་འཆར་དུས་འདིར༔ ཀུན་ལ་ཆགས་སེམས་ཞེན་འཛིན་སྤངས་བྱས་ནས༔
གདམས་ངག་གསལ་བའི་ངང་ལ་མ་ཡེངས་འཇོག༔ རང་རིག་སྐྱེ་མེད་ནམ་
མཁའི་དབྱིངས་སུ་འཕོ༔ ཞེས་སོ། །གཉིས་པ། མཁའ་འགྲོ་མ་ཀུན་ཏུ་
རྟོགས་པའི་རྒྱུད་ལས། རྣམ་ཤེས་རླུང་གི་རྟ་བྱས་ནས། །འོག་གི་ལམ་དུ་
ཕྱིན་གྱུར་ན། །ཆོས་ལ་གོམས་པའི་གང་ཟག་ཀྱང་། །ངན་སོང་དག་ཏུ་ལྟུང་
བའང་མང་། །ཞེས་སོ། །གསུམ་པ་ལ་ལྔ་སྟེ། བློ་རབ་ཆོས་སྐུ་ལྟ་བ་རྒྱས་
འདེབས་ཀྱི་འཕོ་བ། འབྲིང་ལོངས་སྐུ་བསྐྱེད་རྫོགས་ཟུང་འཇུག་གི་ངང་དུ་
འཕོ་བ། ཐ་མ་སྤྲུལ་སྐུ་ཚད་མེད་སྙིང་རྗེའི་འཕོ་བ། ཇི་སྲིད་བར་དུ་མངལ་
སྒོ་དགག་ཅིང་སྤྲུལ་པའི་སྐུས་འགྲོ་བའི་དོན་བྱེད་པའོ། །ཐ་མལ་པ་འདུ་
ཤེས་གསུམ་ལྡན་གྱི་འཕོ་བ། གནས་ཞིང་ཁམས་སུ་འདུ་ཤེས། ལུས་ལྷ་རུ་འདུ་
ཤེས། སངས་རྒྱས་དང་བྱང་སེམས་བསུ་མར་འདུ་ཤེས་པའོ། །གཤིན་པོ་རྗེས་
འཛིན་ཐུགས་རྗེ་ལྕགས་ཀྱུའི་འཕོ་བ་ནི་ལུས་ལ་སྦྱར་བ་རང་གཞན་འཆི་
ཁའི་ཉམས་ལེན་དངོས་སོ། །འདིར་སྐབས་སུ་བབ་པ་འདུ་ཤེས་གསུམ་
ལྡན་གྱི་འཕོ་བ་ནི། གནས་ཁང་བདེ་བ་ཅན་དུ་མོས་པ་བདག་ཉིད་གཟུང་
འཛིན་ཨ་འཐས་ཀྱི་འཁྲུལ་པ་ལས་བྱུང་བའི་ལུས་ཀྱི་ཕུང་པོ་འདི། ཐུགས་



ཀློང་གསལ་སྔོན་འགྲོའི་རྩ་བ།
ཆེན་སྤྱན་རས་གཟིགས་དབང་སྐུ་མདོག་དཀར་པོ་ཞལ་གཅིག་ཕྱག་བཞི་པ།
ཞབས་རྡོ་རྗེའི་སྐྱིལ་ཀྲུང་དང་། ཕྱག་དང་པོ་གཉིས་ཐུགས་ཀར་ཐལ་མོ་སྦྱར་
བ། གཡས་གཉིས་པས་བསྒྲང་ཕྲེང་། གཡོན་གཉིས་པས་པདྨ་དཀར་པོའི་
ཡུ་བ་ནས་འཛིན་པ། དར་དང་རིན་པོ་ཆེས་བརྒྱན་པ་སྣང་ལ་རང་བཞིན་མེད་
པ་སྟོང་ར་རུ་ལྷར་བསྒོམ་པའི་དབུས་སུ། རྩ་དབུ་མ་ཕྱི་དཀར་ལ་ནང་དམར་
བ་བར་སྔོ་བ་སྒྲིབ་གཡོགས་མེད་པ་ཡར་སྣེ་སྤྱི་གཙུག་ཏུ་རྒྱ་མཐོངས་ཁ་ཕྱེས་
པ་ལྟར་སྟོང་སེང་ངེར་ཡོད་པ། མར་སྣེ་ལྟེ་འོག་གཉེར་པོ་ཆེར་ཟུག་པ་ཕུག་
རྡུག་གི་སྙིང་ཀའི་ཡར་གནས་ཡེ་ཤེས་དབུ་མའི་ལམ་གྱི་སྤྱི་གཙུག་བདེ་བ་ཆེན་
པོའི་རྒྱ་མཐོངས་ཁར་རྩ་བའི་བླ་མ་དང་གཉིས་སུ་མེད་པའི་འདྲེན་མཆོག་སངས་
རྒྱས་སྣང་བ་མཐའ་ཡས་སྐུ་མདོག་དམར་པོ་མཉམ་བཞག་གི་ཕྱག་རྒྱ་ཅན་
མཚན་དཔེས་བརྒྱན་པ་རྡོ་རྗེས་སྐྱིལ་ཀྲུང་གིས་བཞུགས་ཤིང་ཆོས་གོས་རྣམ་
པ་གསུམ་གྱིས་བཀླུབས་པ་ལ་རྩ་བརྒྱུད་ཀྱི་བླ་མ་དང་། ཕྱོགས་བཅུའི་སངས་
རྒྱས་བྱང་ཆུབ་སེམས་དཔའི་ཚོགས་དང་བཅས་པས་ཐུགས་རྗེ་བརྩེ་བས་
རོལ་ཏེ་བཞུགས་པ། སྙིང་གི་ཐད་པདྨ་དཀར་པོ་འདབ་བརྒྱད་གྱེས་པའི་
དབུས་སུ་རྣམ་པར་ཤེས་པའི་ངོ་བོ་ཐིག་ལེ་དཀར་ལ་འཚེར་བ་སྣུམ་ལ་
འདྲིལ་བ་བྱ་མ་སར་གྱི་སྒོ་ང་ལྟར་ལིང་ལིང་འཕར་བའི་ཟེར་མདངས་ཏེ་དེ་
ལས་ཐིག་ཕྲན་སྲན་མ་ཙམ་སྐར་ཆེན་ལས་སྐར་མདའ་ཆད་པ་ལྟར་དབུ་
མའི་ལམ་ནས་རྒྱང་གིས་ཡར་འཕྲོས་པས་སྣང་བ་མཐའ་ཡས་ཀྱི་ཐུགས་དང་
གཉིས་ སུ་མེད་པར་མོས་ནས་ ཨ ཕཊ༔ བརྗོད། ཡང་ཊ༔ ཞེས་རིལ་གྱིས་
ལྷུང་ནས་བྱུང་སྟེ་སྙིང་གའི་ཐིག་ལེར་ཕོག་པར་བསམ་ལ། རྟགས་སྤྱི་བོ་ཟ་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
བ། སྐྲངས་པ། ཆུ་སེར་འཁྲུག་པ། འཇག་མ་ཟུག་པ་སོགས་མ་བྱུང་བར་སྦྱངས།
སྐབས་སུ་རྩ་བརྒྱུད་བླ་མ་རྣམས་ལ་གསོལ་བ་ཕུར་ཚུགས་སུ་གདབ་བོ། །ཐུན་
བསྡུ་བའི་ཚེ་བདེ་གཤེགས་སྲས་བཅས་འོད་དུ་ཞུ་སྟེ་སྣང་མཐའ་ལ་ཐིམ།
དེ་ཉིད་དབུ་མའི་ལམ་ནས་བརྒྱུད་སྙིང་གའི་ཐིག་ལེར་ཐིམ་པར་བསམ། དེའི་
ངང་ལ་བློ་ཅི་གནས་སུ་མཉམ་པར་བཞག །ཚངས་ལམ་རྒྱ་མཐོངས་ཁཕྱེསཔ་ལྟ་བུ་དེ་
པདྨ་དཀར་པོ་འདབ་མ་བཞི་པ་ཞིག་གིས་བཀབ་པར་བསམ། རང་ཚེ་དཔག་
མེད་དུ་གསལ་ཏེ་བསྙེན་དམིགས་ཤེས་ན་བྱ། མ་ཤེས་ན་སྤྱི་བོར་ཚེ་དཔག་
མེད་ལ་སངས་རྒྱས་བྱང་སེམས་ཐམས་ཅད་ཀྱིས་བསྐོར་ནས་བཞུགས་པར་
ཚེ་ཡི་བར་ཆད་ཞི་ཞིང་འཆི་མེད་ཚེའི་དངོས་གྲུབ་ཞུ་བའི་གསོལ་འདེབས་སུ་ཚེ་
བསྙེན་གྱི་རིགས་ཅི་ནུས་བཟླས་ཏེ་དགེ་བ་བསྔོའོ། །རང་གཞན་འཆི་ཁའི་
ཉམས་ལེན་གཤིན་པོ་རྗེས་འཛིན་ཐུགས་རྗེ་ལྕགས་ཀྱུའི་འཕོ་བ་ནི། འཆི་ལྟས་
བཟློག་བཏུབ་ན་བཟློག་མི་ནུས་ན་ཉམས་ཆག་སྡིག་པ་ཐམས་ཅད་བཤགས།
དབང་ཐོབ་ཀྱི་སྡོམ་པ་གསུམ་པོ་སེམས་ཀྱིས་ཡང་ཡང་བླང་། ཅི་ཡོད་དགེ་
ཕྱོགས་སུ་བཏང་འཁོར་བ་ལ་བློ་ཡང་ཡང་སྐྱོ་བ་བསྐྱེད་ནས་དམིགས་པ་སྔ་
མ་ལྟར་རང་གཞན་གྱི་ལུས་སྤྱན་རས་གཟིགས་སུ་གསལ་བའི་རིགས་དྲུག་
གི་འཁྱམས་སྒོ་དགུ། ལྟེ་བ། ཆུ་ལམ། གཤང་ལམ། ཁ། སྣ་བུག་གཉིས། མིག་
གཉིས། རྣ་བ་གཉིས་རྣམས་ཧཱུྃ་ཡིག་རེས་བཀག་པའི་ཚངས་ལམ་སྒོ་ཟང་ཐལ་
ལེར་ཡོད་པར་བསམ་ནས་སྙིང་གའི་ཐིག་ལེ་དེ་ལྷག་མེད་དུ་སྣང་མཐའི་
ཐུགས་ཀློང་དུ་ཐིམ་པར་བསམ་ཏེ། ཐུར་བབས་ཀྱི་དམིགས་པ་མི་བྱ། རླུང་
དམིགས་སེམས་གསུམ་གཅིག་ཏུ་དྲིལ་ལ་སྤྱི་བོར་སངས་རྒྱས་ཀྱི་ཐུགས་ཀར་



ཀློང་གསལ་སྔོན་འགྲོའི་རྩ་བ།
གཡོ་མེད་དུ་གཏད་པའི་ངང་འཆི་ཐུབ་ན་དགོས་དོན་འགྲུབ་པ་ཡིན་ནོ། །འདིར་
སྣང་ལ་ཆགས་པ་དང་ནོར་རྫས་ལ་ཞེན་པ་ནི་གེགས་སུ་ཆེ་བས་སྤང་བར་
བྱའོ། །དེ་ཙམ་མི་ནུས་ནའང། འདུག་སྟངས་ཀྱིས་འཕོ་བ་དང་། འདུན་པས་འཕོ་
བ་སོགས་བླ་མ་དམ་པའི་ཞལ་རྒྱུན་ལྟར་དགོས་མོད། བཞི་པ་དགོས་ཆེད་
བསྟན་པ་ནི། མཁའ་འགྲོ་མ་ཀུན་ཏུ་རྟོགས་པའི་རྒྱུད་ལས། རྣམ་ཤེས་རླུང་གི་
རྟ་བྱས་ནས། །སྟེང་གི་ལམ་དུ་ཕྱིན་གྱུར་ན།།སྡིག་ལ་གོམས་པའི་གང་ཟག་
ཀྱང་། །མཐོ་རིས་གནས་སུ་སྐྱེ་བའང་མང་། །ཞེས་དང༌། གདན་བཞི་ལས།
སྡིག་པས་ཀུན་ནས་མི་གོས་ཏེ། །འཁོར་བའི་ཕ་རོལ་མཆོག་ཏུ་འགྲོ། །
ཞེས་དང་། དུས་འཁོར་རྒྱུད་ལས། བུ་ག་དགུ་ཡི་སྟེང་ཕྱོགས་ནས། །འཕྲལ་
དུ་ཡིད་ཀྱིས་འཕོ་ནུས་ན། །ཉིན་བཞིན་བྲམ་ཟེ་གསོད་པ་དང་། གདོལ་བ་སྨུག་
མཁན་ལ་སོགས་པ། །མཚམས་མེད་ལྔ་ནི་བྱེད་པ་ཡང་། །འདི་ཡི་ལམ་གྱིས་
གྲོལ་འགྱུར་ཏེ། །སྡིག་པས་གོས་པར་མི་འགྱུར་རོ། །ཞེས་གསུངས་པ་ལྟར་རོ། །
དེས་མ་བསྒོམས་འཕོ་བའི་ཁྲིད་སོང་ཏེ་དེ་ཡན་གྱིས་རིམ་གཉིས་ཀྱི་རྣལ་འབྱོར་
བསྒོམ་པ་རྣམས་ཀྱི་སྔོན་དུ་འགྲོ་བའི་ཆོས་བདུན་བཤད་པ་སོང་གྲུབ་བོ། །
༈ བར་འདི་ནས་ཐུན་མོང་མ་ཡིན་པ་རྫོགས་རིམ་རང་གི་ཁྱད་པར་གྱི་སྔོན་
འགྲོ་དང་། དངོས་གཞི་ཟག་མེད་ཡེ་ཤེས་རྒྱུད་ལ་སྐྱེ་ཚུལ་ཁྲེགས་ཆོད་ཀྱི་གདམས་
པ། ཟག་མེད་ཡེ་ཤེས་མངོན་སུམ་རང་གནས་ལ་དབབ་པ་སྣང་བཞིའི་འཆར་
ཚུལ། མཐའ་རྟེན་གྱི་མན་ངག་བཞི་བཅས་སྙན་བརྒྱུད་གཅིག་བརྒྱུད་དུ་སྩལ་
བ་ལས་སྤེལ་བའི་སྐབས་མི་གནང་བས་དེས་ན་འདིར་ཡང་མ་སྤྲོས་ལ། དེ་
དག་ལ་སྤྱིར་རྩིས་ཆེ་བ་བཀའ་རྒྱས་གདབ་པ་ནི། ལོ་གསུམ་མམ་བདུན་ལ་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
བརྟགས་པའི་སློབ་བུ་སྣོད་ལྡན་མ་གཏོགས་མི་སྟོན་པ་བླ་མའི་བཀའ་རྒྱ། གསང་
ཐུབ་ཅིང་ནུས་པ་ཐོན་ངེས་མ་གཏོགས་རླུང་ཕྱོགས་ཙམ་མི་སྒྲོགས་པ་ཡི་དམ་
གྱི་གཏད་རྒྱ། སྣོད་བཅུད་དུས་གནད་འཆུགས་ན་སྤྱིར་ཡེ་ཤེས་ཀྱི་ཌཱཀྐི་དང་།
ཁྱད་པར་ཏིང་འཛིན་དྲོད་ཉུལ་གྱི་ཌཱཀྐི་འཁྲུགས་པས་མི་རུང་པ་དུ་མ་སྟེར་བ་
མཁའ་འགྲོའི་དམ་ཚིག་གི་རྒྱུ། ཆོས་མཐུན་རྣམས་ལ་བསྲུང་ཞིང་ཆོས་མ་ཡིན་
གྱིས་གདམས་ངག་གསུམ་པོ་གང་རུང་ལ་བསྟན་ན། ཆོས་སྐྱོང་གིས་འཁུ་ལྡོག་
འབྱུང་བས་གཟབ་དགོས་ཏེ་ཆོས་སྐྱོང་གཉེར་གཏད་ཀྱི་རྒྱ་དང་བཞིའི་ཐེམ་
ནས་དྲངས་ཏེ་གསུངས་པའི་ཆོས་འདི་དུས་བཟང་ལ་ཚོགས་ཀྱི་འཁོར་ལོས་
བསྐང་སྟེ་དབེན་པའི་རི་ཁྲོད་དུ་ཉམས་སུ་བླངས་ན། རབ་སྐད་ཅིག་གསུམ་
མམ། བདུན་ཕྲག་དང་། འབྲིང་ཟླ་བ་གསུམ། ཐ་མ་ཟླ་བ་དྲུག་ནས་བདེན་
པ་མཐོང་བར་འགྱུར་རོ། །དེས་ལམ་སོང་། ད་ནི་འབྲས་བུ་བྱང་ཆུབ་མཆོག་
གི་དཀྱིལ་འཁོར་དུ་དོན་གཉིས་ཕུན་སུམ་ཚོགས་པར་བསྟན་པ་ནི། དེ་ལྟར་
བསྒོམས་པས་བརྟན་པ་ཐོབ་པ་དང་། གོང་བགྲོད་ཀྱི་ཡོན་ཏན་གྱི་ངོས་ནས་
ས་བཅུ་དང་ལམ་ལྔ་རིམ་པར་བགྲོད་དེ། རིག་འཛིན་རྣམ་བཞིའི་གོ་འཕང་
ལ་སྦྱོར་ནས། མཐར་ཐུག་གི་འབྲས་བུ་གཞིའི་ཆོས་ཉིད་དང༌། ལྷུན་གྲུབ་ཀྱི་
ཡེ་ཤེས་གནས་འགྱུར་གྱི་ཚུལ་དུ་རྫོགས་པ་སྐུ་གསུམ་དང་ཡེ་ཤེས་ལྔའམ།
ཇི་ལྟ་ཇི་སྙེད་ཀྱི་མཁྱེན་པ་དང་ལྡན་པས། གདུལ་བྱའི་ཆུ་སྣོད་མ་འགགས་
བར་དུ་འདུལ་བྱེད་གྱི་ཟླ་གཟུགས་འགགས་པ་དང་བྲལ་བར་གང་ལ་གང་
འདུལ་གྱི་འགྲོ་བའི་སྤྱི་དཔལ་ཆེན་པོར་འགྱུར་རོ།། སླར་སྨྲས་པ། ཟབ་དང་
རྒྱ་ཆེའི་ཆུ་གཏེར་རྨད་བྱུང་ལས། །འགྲོ་བའི་དེད་དཔོན་གང་དེའི་སྟོབས་ཡོན་



ཀློང་གསལ་སྔོན་འགྲོའི་རྩ་བ།
གྱིས། །ནོར་མཆོག་རྙེད་པས་འཚེང་བ་མང་མོད་ཀྱང་། །ཀུན་ལ་ངོམ་འདི་
གཅམ་བུ་ང་ཡི་གཤིས། །ལྷག་བསམ་ཀེ་ཏུའི་རྩེ་ལ་རབ་འཕུར་ནས། །རྣམ་
གསུམ་ཤེས་རབ་གང་གིས་བརླན་གྱིས་བཀྲུས། །སྲིད་འདིའི་བཀྲེན་པ་རྣམས་
ཀྱི་མགོན་དུ་ངོམ། །རྣམ་དཔྱོད་ནོར་ལྡན་དག་ལ་དགོས་པས་དབེན། །མཛེས་
སྙན་ཚིག་དང་ངག་གི་མདོག་གཟུགས་ལྡན། །མང་པོའི་ཕྲེང་སྡེབ་བློ་གྲོས་
མ་མཆིས་མོད། །རྙེད་པ་ཡལ་བར་མ་དོར་བཀུར་སྟིས་འཚོས། །རང་གཞན་
དབུལ་བ་བསལ་ལ་རྩེ་གཅིག་ཕྱོགས། །ང་འདྲའི་དབང་རྟུལ་དད་པའི་རྗེས་
འབྲངས་རྣམས། །དམ་པའི་གཤེགས་ཤུལ་བདེ་ལམ་སྙེགས་འདིར་ཤོག །
དོན་ཚིག་ལམ་སྲོལ་ཡངས་མོས་དབེན་ནའང་། །ཐར་པ་རིན་ཆེན་གླིང་དུ་
སླེབས་པར་ངེས། །སོ་སྐྱེར་གབ་པའི་ཆོས་ཉིད་ཡེ་ཤེས་དེ། །བདེ་བླག་རྟོགས་
པའི་ལམ་གསང་འདི་ཁོ་ན། །ཆོས་ཀུན་སོ་སོར་མ་འདྲེས་འདི་ལ་རྫོགས། །
ཤེས་རྒྱ་ཆུང་ཡང་ངལ་བ་མི་དགོས་སོ། །ཀུན་ལ་མཁས་རུང་གྲངས་མེད་གསུམ་
དུ་བསྒུག །ཇི་ལྟར་བླུན་ཀྱང་ཚེ་གཅིག་བདེ་ལ་སྙེགས། །འདི་འདྲའི་ལམ་
མཆོག་དཀོན་པ་རིན་ཆེན་ལས། །ལྷག་པར་གཅེས་པའི་རྣམ་འགྱུར་ཅིས་མི་
ངོམ། །དམ་པའི་ལེགས་བཤད་མཆིད་རྣམས་གཅིག་ཏུ་བསྐྱིལ། །དེད་དཔོན་
བླ་མའི་ཀེ་ཀེ་རུ་ཡི་ཚོགས། །གཅིག་ཏུ་བསྡུས་ཏེ་ཐུགས་བརྩེས་རབ་བསྐྱིལ་
བའི། །རགས་བསྡུས་ཕྲེང་བར་དཀྲིགས་འདི་ཁོ་བོས་བྱས། །འདི་བྲིས་དགེ་
བས་བསྟན་དང་བསྟན་འཛིན་རྒྱས། །དྲིན་ཆེན་ཕ་མ་ནམ་མཁའི་མུར་གྱུར་
ཀུན། །འཁོར་བ་མྱང་འདས་ཆེན་པོར་མཐོང་གྱུར་ནས། །ཀ་དག་གཞོན་ནུ་
བུམ་སྐུར་སྡུད་པར་ཤོག །ཅེས་པ་འདི་ཡང་༧སྐྱབས་མཆོག་ཆོས་ཀྱི་རྗེ་དམ་པ་གང་གི་ཐུགས་



འཇིགས་བྲལ་ཕྱོགས་ལས་རྣམ་རྒྱལ་གྱི་གསུང་།
རྗེའི་གྲིབ་བསིལ་གྱིས་འཚོ་ཞིང་གསུང་གི་བདུད་རྩི་ཐོབ་པས་སློབ་འབངས་ཀྱི་ཐ་ཤལ་སྙིགས་དུས་ཀྱི་བཙུན་
གཟུགས༧འཇིགས་བྲལ་ཕྱོགས་ལས་རྣམ་རྒྱལ་ལམ་མིང་གཞན་གཙུག་ལག་ཆོས་ཀྱི་སྣང་བ་ཞེས་བྱ་བ་ལ་
ཝརྗེ་བཙུན་དམ་པ་ཉིད་ཀྱིས་སྨིན་ཁྲིད་གནང་སྐབས་སུ་ཟིན་བྲིས་འདི་ལྟ་བུ་ཞིག་འབྲི་བར་འོས་ཞེས་བཀའ་
གནང་ནན་ཏར་བྱུང་རུང་ཆོས་བདུན་ཙམ་ལས་མགྲུབ་བས སླད་ནས་དམ་བ་འགས་བཀའསྩལ་གནང་བྱུང་བས༧
རྗེ་རིན་པོ་ཆེ་དང་མཆེད་གྲོགས་ཟུང་གི་ཐུགས་དགོངས་རྫོགས་ཕྱིར་ཡོངས་རྫོགས་སུ་བགྱིས་ཏེ། སྐར་མ་རྒྱལ་
ཕུར་གྱི་འགྲུབ་སྦྱོར་བཟང་བོ་ལ་རབ་བརྟན་གླིང་གི་ཡང་དབེན་བདེ་བ་ཆེན་པོའི་སྤྱིལ་ཆུང་ནས་བྲིས་པས།
རང་བཞིན་རྫོགས་པ་ཆེན་པོའི་བསྟན་པ་ལ་བྱ་བ་བྱེད་ནུས་པར་གྱུར་ཅིག །ཉེས་འགལ་གང་མཆིས་བླ་མ་ཡི་
དམ་སྤྱན་སྔར་བཤགས།། །།
མ
I



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
༄༅། །ཀློང་གསལ་རྡོ་རྗེ་སྙིང་པོའི་ཐུན་མོང་གི་སྔོན་འགྲོའི་ངག་
འདོན་དང་འབྲེལ་བའི་ཁྲིད་ཟིན་དམ་
པའི་ཞལ་ལུང་ཞེས་བྱ་བ་
བཞུགས་སོ།།
༄༅། །ན་མོ་གུ་རུ་དེ་ཝ་ཌཱཀྐི་ནི། གདོད་མའི་མགོན་པོ་ཆོས་སྐུ་ཀུན་ཏུ་བཟང་། །
རྣམ་ཀུན་མཆོག་ལྡན་ལོངས་སྐུ་རྡོ་རྗེ་སེམས། །རྒྱལ་ཀུན་ཐུགས་སྤྲུལ་གསང་
བདག་རྡོ་རྗེ་འཛིན། །དབྱེར་མེད་དྲིན་ཆེན་བླ་མར་སྙིང་ནས་གུས། །ཆོས་ཉིད་
ཀློང་ཆེན་འོད་གསལ་དཀྱིལ་འཁོར་ལོ། །མི་ཤིགས་རྡོ་རྗེ་སངས་རྒྱས་མཉམ་
སྦྱོར་ཚུལ། །ཐེག་རྩེ་སྙིང་པོའི་ཡང་བཅུད་ཞལ་ལུང་ཐོག །སྤེལ་ལ་བླ་མ་
ལྷར་བཅས་བཀའ་གནང་སྩོལ། །དེ་ལ་འདིར་ཀློང་གསལ་རྡོ་རྗེ་སྙིང་པོའི་
ཁྲིད་རིམ་ངག་འདོན་དང་འབྲེལ་བར་བླ་མའི་མན་ངག་གི་གནད་བསྡུས་ཏེ་ཅུང་
ཟད་དགོད་པ་ལ། སྔོན་འགྲོ། དངོས་གཞི། རྗེས་རིམ་མོ། །དང་པོ་ལའང་།
ཐུན་གྱི་སྔོན་འགྲོ་དང་། ཐུན་མོང་གི་སྔོན་འགྲོ་གཉིས། དང་པོ་ནི། གནས་མི་མེད་
ཀྱི་དབེན་པར། ལུས་བྱ་བྱེད་དབེན་པས་རྣམ་སྣང་གི་ཆོས་བདུན་ལྡན་དང་། ནད་
གདོན་སྡིག་སྒྲིབ་དབྱུང་བའི་དམིགས་པས་རླུང་རོ་དགུ་ཕྲུགས་སུ་བུས་ལ་ཅུང་
ཟད་ངལ་གསོ་ཞིང་། ཡིད་མཚན་རྟོག་གིས་དབེན་པར་རྣལ་དུ་ཕབ་ལ་བསམ་
གཏན་གྱི་སྣོད་རུང་དུ་བྱ། ཀུན་སློང་བསམ་པ་བཟང་པོ་བསྐྱེད་ཅིང་། བླ་མ་ཨོ་



འཇིགས་མེད་མདོ་སྔགས་བསྟན་འཛིན་གྱི་གསུང་།
རྒྱན་ཆེན་པོ་མདུན་མཁར་མངོན་སུམ་ལྟ་བུར་དམིགསཏེ། དད་མོས་དྲག་པོས་
གསོལ་བ་འདེབས་པ་ནི། འདས་མ་འོངས་ད་ལྟདུས་གསུམ་ལ་བྱོན་པའི་སངས་
རྒྱས་ཐམས་ཅད་ཀྱི་ངོ་བོ་སྐུ་བཞི་ཡེ་ཤེས་ལྔ་ལྡན་ཡིན།དེ་བས་བླའམ་མཐོ་མ་
མཆིས་པའི་རིན་པོ་ཆེ་རྙེད་དཀའ། དབུལ་བ་སེལ་ལྟར་བཤེས་གཉེན་དང་དམ་
ཆོས་འབྱུང་བ་དཀོན། ཚེ་གཅིག་སངས་རྒྱས་ཐོབ་པའི་གདམས་ཟབ་ཡོད་པས་
མཆོག་སྟེ་ཡོན་ཏན་གཉིས་ལྡན། བདག་མི་ཤེས་རྨོངས། ཁྱེད་ཀྱིས་ཤེས་པསམཁྱེན་
ནོ། །བདག་གི་རྒྱུད་ཉོན་མོངས་པས་གྱོང་བ་སྨིན་གྲོལ་དུ་བྱིན་གྱིས་བརླབ་
ཏུ་གསོལ། དེ་སྔོན་བདག་གི་བློ་འཇིག་རྟེན་ཆོས་བརྒྱད་རྙེད་བཀུར་བདེ་བསྟོད་
འདོད་ཆོས་བཞི། མི་རྙེད་གོ་ས་བཀུར་སྟི་མེད་སྡུག་བསྔལ། མི་སྙན་གྲགས་
པ་མི་འདོད་ཆོས་བཞི་འདི་སྤང་བླང་བྱེད་པ་ལ་ཤོར་བའི་ལན་པས་བློ་ལྡོག་
རྣམ་བཞིས་དེ་བརྒྱད་མགོ་སྙོམས་ཏེ་ཆོས་་འགྲོ་བར་བྱིན་གྱིས་བརླབ་ཏུ་
གསོལ། ཆོས་ཀུན་སློང་བྱང་ཆུབ་ཀྱི་སེམས་སྐྱེ་དཀའ་བ། ཐར་པ་མཆོག་སངས་
རྒྱས་སུ་བགྲོད་པའི་ལམ་རྒྱུད་ལ་སྐྱེ་བའམ་བསགས་སྦྱོང་སྤེལ་བས་ལམ་དུ་
འགྲོ་བར་བྱིན་གྱིས་བརླབ་ཏུ་གསོལ། ལམ་དེའི་སྐབས་ ཀྱི་གཉིས་འཛིན་
འཁྲུལ་བའི་སྣང་ཞེན་ཞི་བའམ་རང་འགག་སྟེ་གཞི་ཀ་དག་ཁྲེགས་ཆོད་ཀྱི་
དགོངས་པ་མངོན་སུམ་རྟོགས་ཏེ་སྣང་སྲིད་ལྷ་སྔགས་ཆོས་ཉིད་དུ་འཆར་བར་
བྱིན་གྱིས་བརླབ་ཏུ་གསོལ། འཁྲུལ་སྣང་རྟོག་པའི་ཆོ་འཕྲུལ་འདི་མ་སྤངས་མེ་
ཤེས་ཐུ་འཆར་བར་གྱུར་ཏེ། ལམ་ཐོད་རྒལ་གྱི་སྣང་བཞི་མཐར་ཕྱིན་
པར། དེ་ལྟར་བླ་མའི་ཡོན་ཏན་དྲན་པ་དང༌། མཚན་ཐོས་པ་ཙམ་གྱིས་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ལུས་བ་སྤུ་གཡོ། མིག་མཆི་མ་འཁྲུགས། སེམས་གཏིང་ནས་དད་པ་དེ་
ཐུགས་རྗེའི་གཟི་བྱིན་དེ་ཉིད་ཀྱིས་བརླབས་པས་སྔར་དང་མི་འདྲ་བའི་སྒོ་
གསུམ་དགེ་བ་ཉིད་དུ་འགྱུར་བའོ། །དོན་དེ་དག་བླ་མ་ལ་ཟེར་བའམ་གསོལ་
བ་ཡང་ཡང་བཏབ་སྟེ་ཐུན་དངོས་ལ་འཇུག་གོ །
གཉིས་པ་དབང་བཞིའི་ལམ་ཐམས་ཅད་ཀྱི་སྔོན་དུ་འགྲོ་བའི་ཕྱིར་ཐུན་མོང་སྟེ། དེ་
ལ་བློ་ཆོས་སུ་འགྲོ་བར་བྱེད་པ་དང་། ཆོས་ལམ་དུ་འགྲོ་བར་བྱེད་པ་གཉིས།
དང་པོ་ལ། དལ་འབྱོར་རྙེད་པར་དཀའ་བ་ལ་བསམ་པ། འཆི་བ་མི་རྟག་པ་ལ་
བསམ་པ། ལས་རྒྱུ་འབྲས་ལ་བསམ་པ། འཁོར་བའི་སྡུག་བསྔལ་ལ་བསམ་
པའོ། །དང་པོ་ལའང་བཞི་ལས། དང་པོ་དལ་འབྱོར་རང་གི་ངོ་བོ་ལ་བསམ་
པ་ནི། ཀྱེ་བླ་མར་འབོད་ཚིག་མ༔ བུ་གཅིག་པའི་མ་བཞིན། སེམས་ཅན་
ཀུན་ལ་ཐུགས་བརྩེས་རྗེས་སུ་འཛིན་པའི་ཡོན་ཏན་དྲན་པའི་དད་མོས་གདུང་
ཤུགས་དྲག་པོས། རིགས་དྲུག་ནང་ནས་དལ་འབྱོར་རྙེད་དཀའ་ཞིང༔ ངོ་བོ་
དལ་བརྒྱུད། མཛོད་ལས། དམྱལ་བ་ཡི་དྭགས་དུད་འགྲོ་ལས་ངན་པས་དང་།།
ཚེ་རིང་འདུ་ཤེས་མེད་པས་ལྷ་དང་ཀླ་ཀློ་གྲུབ་མཐའ་ངན་པས་དང་། །ལོག་ལྟ་ཆོས་སྐལ་ཆད་སངས་
རྒྱས་ ཀྱིས་ སྟོང་ མུན་བསྐལ་དང་སངས་རྒྱས་མི་བཞུགས་དུས་པ། །ལྐུགས་པ་དབང་པོ་ལས་སུ་མི་རུང་
བ་འདི་དག་མི་ཁོམ་བརྒྱད། །ཅེས་དེ་བརྒྱད་དུ་མ་སྐྱེས་པར་ཆོས་སྒྲུབ་ཁོམ་པ་
དང་། ཁྱད་པར་འབྱོར་བ་ལ་བསམ་པའང་། སྔ་མ་ལས་ཐར་བའི་རྟེན་མཆོག་མི་
ཉིད་དབུས་སྐྱེས་བསྟན་བཞུགས་ཡོངས་རྫོགས་ཀྱི་རྟེན་དགེ་སློང་བཅུ་ཡོད་པ་དབང་པོ་ཚང་། སྒོ་
ལྔ། ལས་མཐའ་སྔོན་གྱི་མཐའ་ལས་ད་ལྟ་དགེ་བ་སོགས་དྲན་དགོས་ མ་ ལོག་ དད་པའི་གནས་ བསྟན་



འཇིགས་མེད་མདོ་སྔགས་བསྟན་འཛིན་གྱི་གསུང་།
བ་དང་བླ་མལ་ དད། །སངས་ རྒྱས་ བྱོན་དང་ དེས་ ཆོས་ གསུངས། །ལུང་དང་རྟོགས་བའི།
བསྟན་པ་གནས་དང་དེའི་ རྗེས་འཇུག །དགེ་བཤེས་དགེ་འདུན་དེའི་ནང་ནས་གཞན་སློབ་
མའི་ཕྱིར་བཤེས་གཉེན་སྙིང་ནི་བརྩེ་བའོ། །ཞེས་རང་དང་གཞན་གྱི་འབྱོར་བ་ལྔ་
ལྔ་དང་ལྡན་པའོ། །གཉིས་པ་རྙེད་པར་དཀའ་ཚུལ་མཐོ་རིས་ཀྱི་རྒྱུ། གཞི་
ཚུལ་ཁྲིམས་རྣམ་དག །གྲོགས་དགེ་བའི་རྒྱབ་དཔུང་། མཚམས་སྦྱོར་སྨོན་
ལམ་དག་པ་དཀོན་པ་དང་། ངན་སོང་མཐོ་རིས་ཀྱི་གྲངས་ གཞས་ཚང་ཉུང་མགྲོན་པོ་
མང་ན་འདུག་ས་མི་རྙེད་པ་ལྟ་བུ་མང་ཉུང་དང༌། རྒྱ་མཚོ་གཉའ་ཤིང་གི་དཔེ་སྟེ། སྟོང་
གསུམ་ དོན་འཁོར་བ་མུ་མཐའ་མེད་ཁྱབ་པའི་ཆུ་མཚོའི། གཏིང་རུས་སེམས་ཅན་གཅིག་བར་
དགོམསླལ། མིག་ དགེ་སྡིག་བླང་དོར་འབྱེད་པའི་ཤེས་རབ་མེད་མེད། ལོ་བརྒྱ་རེར་མཚོ་ཁར་ལན་
དགེ་བའི་བསམ་པ་གྲངས་ཉུང་རེར་འོང་ ཚེ། རླུང་གིས་བརྡས་ལས་དབང་དུ་འགྲོཔའི། གཉའ་ཤིང་
བུ་ལུས་གྲངས་ཉུང་ག་གཅིག་པར། དེའི་མི་ལུས་ཐོབ་ཐར་བ་སྒྲུབ་པ་མགྲིན་ པ་ཚུད་པ་ལྟ་
བུ། རྒྱུ་མཚན་གསུམ་གྱིས་ཀྱང་ཕྱིར་མི་ལུས་ཙམ་རྙེད་དཀའ་དེའི་ནང་ནས་ཆོས་ལྡན་གྱི་
དལ་འབྱོར་དང་འཕྲད་ཐར་བ་ཐོབ་པར་ཤིན་ཏུ་རྙེད་པར་དཀལ གསུམ་པ་རྙེད་ནས་དོན་
ཆེ་བ་ལ་བསམ་པ་ནི། དཀའ་བཞིན་རྙེད་པའི་ནོར་བུ་རིན་ཆེན་འདི༔ ཞེས་
དཔེ་སྤྲང་པོ་ལོང་བས། ཕྱག་དར་ཁྲོད། རིན་པོ་ཆེ་རྙེད། གཞན་ལས་ངོ་ཤེས།
མིག་ཡོད་པའི་སྨོན་ལམ་བཏབ། འདོད་དགུའི་སྨོན་ལམ་གདབ་ཕྱིར། ཕྱི་
གསུམ་བཀྲུ་གསུམ་བྱས་ཏེ་རྒྱལ་མཚན་རྩེར་མཆོད་པ་ལྟར། དོན་བསོད་
ནམས་མ་བསགས། དགེ་སྡིག་བླང་དོར་མི་ཤེས་བཞིན། འཇིག་རྟེན་འཁྲུལ་
སྣང་ཁྲོད་ནས། དལ་འབྱོར་མི་ལུས་འདི་རྙེད། དགེ་བཤེས་ལ་བསྟེན། དལ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
འབྱོར་དོན་ཆེ་བར་ངོ་ཤེས། དགེ་སྡིག་ངོ་ཤེས། ཉིན་མཚན་བྱང་ཆུབ་སེམས་
གཉིས་ལ་སྦྱང་ན། དོན་གཉིས་ཕུན་ཚོགས་མཐར་ཐུག་ཚེ་འདིར་སྒྲུབ་ཏུ་
ཡོད་པས་དཔེ་ལས་ཀྱང་འཕགས་པའི་དོན་ཤིན་ཏུ་ཆེ། བཞི་པ་རྙེད་ནས་སྙིང་
པོ་ལེན་དགོས་པ་ལ་བསམ་པ་ནི། མལ་བར་མ་དོར་སྒྲུབ་པའི་སྙིང་བོར་བྱེད་
ཅེས་དེ་ཕྱིར་སྙིང་པོ་མེད་པ་ཚེ་འདིའི་བྱ་བ་དོར་ནས། རྟེན་བཟང་འདི་ལ་བརྟེན་
ནས་བླ་མའི་དྲུང་དད་མོས་ཀྱིས། བསམ་པ་བྱང་ཆུབ་སེམས་གཉིས་ལ་སྤུང་བརྩོན་
བྱས་ན། ཚེ་འདིར་སངས་རྒྱས་རྡོ་རྗེ་འཆང་འགྲུབ་རྒྱུ་ཡོད་པས། ཉེ་ལམ་ཟབ་
མོ་འདི་དང་འཕྲད་དུས་སྒྲུབ་པ་ལ་ལྷུར་ལེན་ཅིའི་ཕྱིར་མི་བྱེད་སྙམ་དུ་ཡང་ཡང་
བསམ། མདོར་ན་ཕྱི་རྐྱེན་དགེ་བའི་བཤེས་གཉེན་མཚན་ལྡན། ནང་རྐྱེན་དབང་
པོ་ཡན་ལག་ཚང་། གསང་རྐྱེན་དད་མོས་ལྡན་པ་གསུམ་ཚང་ན་དལ་འབྱོར་གྱི་
མཚན་ཉིད་དངོས་ཤུགས་ཀྱིས་ཚང་ངོ་། །རྒྱུན་དུ་ཕྱི་རིགས་དྲུག་གི་གྲངས་ལ་
བསམ་ནས་དལ་འབྱོར་རྙེད་པར་དཀའ་བ། ནང་སེམས་ཅན་གྱི་སྡུག་བསྔལ་
ལ་བསམ་ནས་དལ་འབྱོར་རྙེད་པར་དཀའ་བ། གསང་བ་རང་ལུས་ཀྱི་ཡོན་
ཏན་ལ་བསམ་ནས་དལ་འབྱོར་རྙེད་པར་དཀའ་བ་ལ་བསམ་མོ། །ཚེ་འདིའི་ཞེན་
པ་གཅོད་པའི་གདམས་ངག་གོ །
གཉིས་པ་འཆི་བ་མི་རྟག་པ་ལ་བསམ་ནས་བློ་སྦྱོང་བ་བཞི་ལས། དང་པོ་
ངེས་པར་འཆི་བ་ལ་བསམ་པ་ནི། སྐྱེས་བའི་རྒྱུ་ལུས་འཆི་བའི་རང་བཞིན་
ཅན་ ཞེས་སྤྱིར་ཕྱི་སྣོད་ཀྱི་འཇིག་རྟེན་སྲ་ཞིང་འཐས་པར་སྣང་བ་འདིའང་།
མེ་བདུན་ཆུ་གཅིག་རླུང་དང་གསུམ་གྱིས་འཇིག་སྟེ་མི་རྟག །ནང་བཅུད་ཀྱི་



འཇིགས་མེད་མདོ་སྔགས་བསྟན་འཛིན་གྱི་གསུང་།
སེམས་ཅན་འཆི་བའི་རང་བཞིན་ཅན་གྱིས་མི་རྟག །ཁྱད་པར་ལུས་འདི་
དཔེ་སྒྱུ་མ་དོན་ལས་བསགས་མཁན་གྱིས་ཤིང་བུ་ཕ་མའི་ཁུ་ཁྲག་རྡེའུ་སོགས་ལ།
སྔགས་གྲངས་ལས་ཀྱི་བསགས་གྲངས་ཅི་ཙམ་བཏབ་ན། ཚེ་རིང་ཐུང་ཡུན་དེ་ཙམ་དུ་རྟ་
གླང་སོགས་ལུས་བཟང་ངན་སྣ་ཚོགས་སྤྲུལ་ཏེ་མཐར་ནི་ཞིག་པ་བཞིན་དུ་མི་རྟག་འཆི་བའི་
རང་བཞིན་ཅན་ནོ། །གཉིས་པ་མྱུར་དུ་འཆི་བ་ལ་བསམ་པ་ནི། སྐྱེས་བུའི་
ཚེ་འགྲོ་རི་གཟར་འབབ་ཆུ་འདྲ༔ ཞེས་དཔེ་ལྟག་ཆུ་ཆད་པའི། རི་གཟར་
ངོས་ཀྱི། འབབ་ཆུ། སྐད་ཅིག་གིས་རྒྱུག་ཅིང་། འཕེལ་མེད། འགྲིབ་པ་ལྟར།
དོན་སྣོན་རྒྱུ་མེད། སྐད་ཅིག་མི་སྡོད་པའི།ཚེ་འདི། དབུགས་རེ་ནས་ཤི་སར་རྒྱུག།
ཚེ་ལས་བསོད་ནམས་དུས་གཅིག་ཟད་ན་ཐབས་མེད། ལོ་ཟླ་ཞག་གིས་ཟད་
དེ་མྱུར་དུ་འཆི་བའོ། །གསུམ་པ་ནམ་འཆི་ཆ་མེད་ལ་བསམ་པ་ནི། འཆི་རྐྱེན་
ལེགས་པ་འདོད་ཡོན་གྱིས་བསླུས་པ་ལྟ་བུ་ཉེས་པ་དགྲ་དང་འཕྲད་པ་ལྟ་བུ་
གང་རུང་གིས་འཆི་རྐྱེན་མ་བྱས་པ་མེད་ དེའི་རྒྱུ་མཚན། ནད་བཞི་བརྒྱ་རྩ་
བཞི་ལུས་འདི་ལ་ཡོད། དེ་སློང་བྱེད་ཀྱི་གདོན་སྟོང་ཕྲག་བརྒྱད་ཅུ་རྩ་བཞི་
རང་གྲུབ་ཏུ་ཡོད། ཚེ་སྣ་དབུགས་རྟ་རྔ་ཙམ་པ་འདི་ནམ་གཅོད་ཀྱི་ཆ་མེད།
སངས་རྒྱས་ལ་ཞུ་ས་དང་། འཆི་བདག་ལ་དྲི་ས་ནི་མེད། རང་གཞན་གྱིས་
མངོན་ཤེས་ཀྱིས་ནི་མི་ཤེས་པས། ད་ལྟ་ཤི་རྒྱུར་སོང་ཡོད་ནའང་ཅི་ཆ་མེད་
ངེས་པའོ། །བཞི་པ་འཆི་ཚེ་ཆོས་མ་གཏོགས་གང་གིས་ཀྱང་ཕན་པ་མེད་ཚུལ་
ནི། ཤི་བ་དེའི་ཚེ། མཐོན་པོའི་ཐོབ། བཙན་པོའི་ཤེད། དཔའ་བའི་དཔུང༌།
མཁས་པའི་བློ། ཕྱུག་པོའི་རྒྱུ། མཛེས་པའི་གཟུགས། གང་གིས་ཀྱང་མི་ཕན་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
པར་ཤི། ཟས་གོས་ནོར་གཉེན། གཅེས་པའི་ལུས་ཀྱང་ཤུལ་དུ་ལུས། ཤ་
རུས་ཕྱེས། ས་རྡོ་དང་འདྲེས། ཡ་ང་དང་སྐྱུགས་བྲོ་བའི་གནས་སུ་གྱུར། བློ་
འཁྲུལ་སྣང་གཤིན་རྗེའི་སུན་མས་འཇིགས་ཤིང་། གཅིག་པུ་སྐྱབས་མེད་
མགོན་བྲལ། དེ་སྔོན་རྒྱུས་མེད་པའི་ལམ་ངན་དུ། ཅི་བྱ་གཏོལ་མེད་བཞིན།།
ལས་དགེ་སྡིག་གང་བྱས་ཀྱི་རྗེས་སུ་འབྲང་ནས་འགྲོ་དགོས་པ། དེ་ཕྱིར་ད་
ལྟ་ཉིད་དུ་འཆི་ཁར་ཕན་ངེས་པའི་བསམ་གཏན་བསྒོམ༔ པ་སོགས་ཐར་
ལམ་མྱུར་དུ་སྒྲུབ་སྙམ་དུ་ཡང་ཡང་དམ་བཅའོ། །རྒྱུན་དུ་ཕྱི་སྔོན་གྱི་འགྲོ་བ་
རྣམས་མ་ཤི་བ་མེད་པ་ལ་བསམ་ནས་རང་གི་ཚེ་མི་རྟག །ནང་མཐོང་ཚད་ཀྱི་
འགྲོ་བ་རིམ་གྱིས་འཆི་བ་ལ་བསམ་ནས་རང་གི་ཚེ་མི་རྟག །གསང་བ་འབྱུང་
བའི་ལུས་སོ་སོར་ཞིག་པ་སྒྱུ་མ་དང་འདྲ་བར་བསམ་ནས་རང་གི་ཚེ་མི་རྟག་
པར་གཞིག་གོ །འདི་ལེ་ལོའི་གཉེན་པོ་ཡིན་ནོ། ། །
གསུམ་པ་ལས་རྒྱུ་འབྲས་ལ་བསམ་སྟེ་དགེ་སྡིག་བླང་དོར་བྱ་བའི་ཚུལ་ཡང་།
དེ་ཕྱིར་ད་ལྟ་སོགས་ཀྱིས་བསྟན་ཏེ། ཤི་ནས་སེམས་ཅང་མེད་དུ་སོང་ན་འཚེར་
རྒྱུ་མེད་ཀྱང་ལས་ཀྱི་ཡང་སྲིད་ཕྱི་མར་འཕེན་ངེས་པས། དེའི་ཕྱིར་ཐར་བའི་ལམ་
རྒྱུ་འབྲས་སྤོང་ལེན་ལ་གཟོབ་ཅིང་ཐར་པ་མཆོག་སངས་རྒྱས་སྒྲུབ་དགོས། སངས་
རྒྱས་དེའང་། རྒྱུ་མེད་ན་མི་འབྱུང་། རྒྱུ་རྟག་པ་ལས་མི་འབྱུང་། རྒྱུ་མ་ནོར་བ་ལས་
འབྱུང་། སྤྱིར་ཆོས་ཐམས་ཅད་ཀྱང་ལས་རྒྱུ་འབྲས་འབྲེལ་བ་ཅན་ལས་འབྱུང་སྟེ།
ལུང་ལས། །ཆོས་རྣམས་ཐམས་ཅད་ལས་ཀྱི་རྒྱུ་ལས་བྱུང་། །དེ་ལས་རྒྱུ་ཡིན་པ་དེ་
བཞིན་གཤེགས་པས་ངས་གསུངས། །དེ་ ལས་མི་དགེ་བ་དེ་ལས་འབྲས་བུ་འཁོར་བའི་སྡུག་



འཇིགས་མེད་མདོ་སྔགས་བསྟན་འཛིན་གྱི་གསུང་།
བསྔལ་འདི་འབྱུང་བ་སྟེ་མི་དགེ་བཀག་པ་ལ་འགོག་པ་འབྱུང་བ་གང་ཡིན་པ། །དགེ་སྦྱོང་ཆེན་
པོས་ ངས་འདི་སྐད་གསུངས། རྗོད་བྱེད་འདུལ་བ། །སྡིག་པ་ཅི་ཡང་མི་བྱ་བརྗོད་བྱ་ཚུལ་ཁྲིམས་
ཞིང་། །དགེཁ་མདོ་སྡེ་ཕུན་སུམ་ཚོགས་པར་སྤྱད། ཏི་བཞིན། །རང་གི་མཚོན་པ་སྟེ་གསང་སྔགས་
ཀྱང་འདིར་འདུས་སེམས་ནི་ཡོངས་སུ་གདུལ། ཤེས་རབ་ཀྱི་བསླབ་པ། །འདི་ནི་སངས་
རྒྱུས་ཀྱི་ལུང་རྟོགས་བསྟན་པ་ཡིན། ཞེས་གསུངས། དེའང་ལས་ཀྱི་ངོ་བོ་ནི། རྣམ་
ཤེས་ཡུལ་དྲུག་གི་སྟེང་དུ་གཡོ་བྱེད་ཀྱི་ནུས་པ་དེ་ལ་སེམས་པ་ཟེར། དེས་
ཡིད་རྟོག་གཡོ་བ་ཡིད་ཀྱི་ལས་སམ། སེམས་པའི་ལས། ཡིད་དེ་ངག་ནས་
དོན་པ་ངག་གི་དང༌། ལུས་ལས་དོན་པ་ལུས་ཀྱི་ལས་སམ། དེ་གཉིས་ལ་
བསམ་པའི་ལས་ཀྱང་ཟེར། ཡང་ན་རྒྱུ་དུས་ཀྱི་རྣམ་ཤེས་ལུས་དང་བཅས་
པ་འཕེན་པའི་ལས། དཔེ་དཔྱིད་དུས་ཀྱི་ས་བོན་སོ་ནམ་དང་བཅས་པ་ལྟ་བུ།
འབྲས་དུས་ཀྱི་རྣམ་ཤེས་ལུས་དང་བཅས་པ་འཕངས་པའི་ལས། དཔེ་སྟོན་
དུས་ཀྱི་ལོ་འབྲས་དང་བཅས་པ་ལྟ་བུ། ད་ལྟའི་འདི་ལ་མཚོན་ན། སྔ་མའི་
འཕངས་པ། ཕྱི་མའི་འཕེན་པའི་ལས་སུ་ཤེས་པར་བྱ། བསགས་པའི་རྟེན་
ལུས་ངག་ཡིད་གསུམ་ཡིན། དེའི་སྒོ་ནས་རྒྱུ་བསགས་ཚུལ་གྱི་དབང་དུ་བྱས་
ན༑ མི་དགེ་བ་ལ་བཅུ། ལུས་ཀྱི་ལས་གསུམ། སྲོག་གཅོད་ སེམས་ཅན་རྣམས་ཀྱི་
དྲོད་དང་དབུགས་བྱེ་བ། བདག་བོས་མ་བྱིན་པ་བླང་། འདོད་ལོག་ཡུལ་དྲུག་ལ་ཁང་མང་ཆགས་པས་
འདོད་བ་འཕེལ་བ་སྤྱོད་པའོ། །ངག་གི་ལས་བཞི། རྫུན་རང་ངོས་ལྡན་པ་དེ་གསང་ནས་གཞན་སྨྲ།
ཕྲ་མཐུན་གཉིབ་ཐབས་ཀྱིས་མས་ཕྱེས་པ། ཚིག་གནོད་པའི་རྩུབ་ཟླ་བ། ངག་ ཐོབ་ཤོར་མེད་བའི་ལོ་རྒྱུས་
སོགས་ཀྱལ་སྨྲ་བའོ། །ཡིད་ཀྱི་ལས་གསུམ། བརྣབ་ཡིད་དྲུག་ལ་ཆགས་པའི་སེམས།



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
གནོད་བ་རོལ་བོར་སེམས་ལོག་དཀོན་མཆོག །རྒྱུ་འབྲས། ཆོས་གང་ཟག་མི་བདེན་སྙམ་སོགས་ལྟའོ།
དེ་བཅུ་སྤོང་བ་དགེ་བ་བཅུ་ཙམ་ཡིན། ཁྱད་པར་བ་ལྡོག་ཕྱོགས་ལུས་ཀྱིས་
སྲོག་སྐྱོབས། སྦྱིན་གཏོང་ ། སྡོམ་པ་སྲུང་བ། ངག་གིས། བདེན་སྨྲ། འཁོན་
སྡུམ། སྙན་སྨྲ། ཆོས་སྨྲ་བའམ་ཅི་ཡང་མི་སྨྲ་བ། ཡིད་ཀྱིས་ཆོག་ཤེས་པ།
བྱམས་པ། དཀོན་མཆོག་སོགས་ལ་ཡིད་ཆེས་པའོ། །ལུང་མ་བསྟན། རྣམ་
སྨིན་སྐྱེས་སྣོད་བཅུད་ཀྱི་སྣང་བ། སྤྱོད་ལམ་པ་ རྣམ་བཞི་སོགས། བཟོ་ཡི་གནས་གོལ་ སོགས། ལྷའི་
སྤྲུལ་ པའི་ སེམས་ ལྟ་བུའོ། །མི་གཡོ་བའི་ལས་ཏིང་འཛིན་འདི་ལ་རྣམ་ཤེས་ཡུལ་ལ་མི་གཡོ་བའམ་
འབྲས་བུ་རང་གསལ་མི་གཡོ་བས་སོ། །བསམ་གཏན་བཞི། གཟུགས་མེད་བཞི། འདུ་
ཤེས་མེད་པ། འགོག་པའི་སྙོམས་འཇུག་རྣམས་སོ། །བྱེད་པ་པོའི་དབང་གིས།
དེ་དག་རང་གིས་བགྱིས་དང་། བགྱིད་སྩལ། ཡི་རང་བས་བསགས་པ་གསུམ།
བྱ་བའི་ངོས་ནས་སྦྱོར་དངོས་རྗེས་གསུམ་ཀ་དགེ་མི་དགེ་རྗེས་མའི་ལམ་གྱིས་བསགས་
པ། དགེ་སྡིག་སྟོབས་ལྡན་ འཕེན་རྫོགས་ སྨོན་ལོག་གམ་བཤགས་པ་ལྟ་བུས་གཉིས་རྣམ་སྨིན་ལ་
མཚམས་སྦྱོར་ཚུལ་གྱིས་འབྱུང་བ་དང༌། བསམ་པའི་དབང་གིས། མཐོ་རིས།
རང་དོན། གཞན་དོན་རྫོགས་བྱང་དོན་གཉེར་གྱི་འདུན་པས་དགེ་བ་གང་
བྱས་རིམ་པར་བསོད་ནམས་ཆ་མཐུན་ནམ། ཐར་བ་ཆ་མཐུན་ནམ། ཐར་
བ་བླ་མེད་ཀྱི་དགེ་རྩར་འགྱུར་ཞིང་། ཁྱད་པར་བཅོས་མིན་བྱང་སེམས་ཀྱིས་
ཟིན་ཕྱིན་ལྟར་སྣང་ལུས་ངག་གི་མི་དགེ་བདུན་ཡང་དོན་གྱི་དགེ་བ་དང་། བསམ་
པ་དུག་གསུམ་སོགས་ཉོན་མོངས་པས་ཀུན་ནས་བསྐྱེད་ཕྱིན་ལྟར་སྣང་དགེ་བ་
དག་ཀྱང་། དོན་གྱི་མི་དགེ་བ་ཡིན་པ་དང་། དགེ་སྡིག་གང་ཡང་། རྟག་ཏུ་
Tech



འཇིགས་མེད་མདོ་སྔགས་བསྟན་འཛིན་གྱི་གསུང་།
བྱེད་པ། མངོན་ཞེན་དྲག་པོ། གཉེན་པོ་མེད་པ། ཞིང་ཁྱད་པར་བར་གང་བསྟེན་
སོགས་སྟོབས་ལྡན་གྱི་ལས་སུ་ཤེས་པས། དགེ་སྡིག་ཕྲ་མོ་ཚུན་མི་བརྙས་
ཤིང་སྤང་བླང་ཚུལ་བཞིན་འབད་པ་གནད་དོ། །དེ་རྒྱུའོ། །འབྲས་བུ་ལ་བཞི་
ལས། རྣམ་སྨིན་གྱི་འབྲས་བུ། མི་དགེ་བ་ཆགས་སྡང་རྨོངས་གསུམ་གྱིས།
ཡི་དྭགས། དམྱལ་བ། དུད་འགྲོ་གསུམ་དུ་སྐྱེ། དགེ་བ་མ་ཆགས་སོགས་
གསུམ་གྱིས། གཟུགས་ཁམས་ཀྱི་ལྷ། འདོད་ཁམས་ཀྱི་ལྷ། འདོད་ཁམས་ཀྱི་
མི་རུ་སྐྱེས། རྒྱུ་མཐུན་ལ་གཉིས་ལས། དགེ་སྡིག་ལུང་མ་བསྟན་སྔ་མའི་
བྱེད་པ་དང་། མཐུན་པར་ཕྱི་མ་ལའང་དེ་འདྲ་གསོག་པ་བྱེད་པ་རྒྱུ་མཐུན།
ལས་དེ་གསུམ་གྱི་རྒྱུ་བསགས་དུས། ཕ་རོལ་ལ་ཕན་གནོད་བཏང་སྙོམསཾ།
ཅི་ཙམ་རྒྱུད་ལ་སྐྱེས་པ། དེའི་འགྱུར་དང་བཅས་འབྲས་བུ་སྨིན་དུས་རང་
གིས་ཚུར་མྱོང་བ། མྱོང་བ་རྒྱུ་མཐུན། དབང་འབྲས་ཡུལ་ལ་སྨིན་ཏེ་དགེ་
བས་ཡུལ་བཟང་པོ། མི་དགེ་བས་ཡུལ་ངན་པར་སྐྱེ། སྐྱེས་བུས་བྱེད་པའི་
འབྲས་བུ། ལས་དེ་ལ་གཉེན་པོ་མེད་པའི་བར་སྐད་ཅིག་རེར་རེ་རེ་འཕེལ་
བསཾ། དེའི་འབྲས་བུ་སྨིན་དུས་བདེ་སྡུག་བཏང་སྙོམས་དེ་ཡུན་རིང་ཐུང་ཅི་
ཙམ་མྱོང་བའི་ཚེ་ཚད་དོ། །དེས་ན་ལས་འབྲས་ཆུད་མི་ཟ་ཞིང་། རང་ཐོག་འོང་
ངེས་པ་ལ་བསམ་སྟེ། མནོག་ཆུང་ཚེ་འདིའི་འདོད་ཡོན་ལ་མི་ཞེན་པར། ཁེ་
ཉེན་ཤེས་པས་བླང་དོར་ཚུལ་བཞིན་བརྩོན་པར་བྱའོ། །རྒྱུ་འབྲས་ངེས་པ་ལ་
བསམ་སྟེ་འདོད་ཡོན་ལ་ཞེན་པ་ལྡོག་པའི་ཁྲིད་དོ། །
བཞི་པ་འཁོར་བའི་སྡུག་བསྔལ་ལ་བསམ་སྟེ་ངེས་འབྱུང་བྱམས་བརྩེ་ལ་བློ་སྦྱོང་
8



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
བ་ལ།སྤྱི་དང་བྱེ་བྲག་གཉིས། དང་པོ་ནི། འཇིགས་རུང་ངམ་སྐྲག་ཏུ་རུང་བ་འཁོར་
བ་སྟེ། རྒྱུ་མཚན། སྲིད་པའི་རྩེ་མོ་འབྲས་བུ་ཚེ་བའི་ལྷ་གནས་མན་ཆད་ནས་
དམྱལ་བ་མནར་མེད་ཡན་ཆད་ཀྱི་འཁོར་བའི་གནས་ཀུན་ལ་བདེ་བ་མེད་
ཅིང་སྡུག་བསྔལ་གསུམ་གྱིས་ཁྱབ། དེའང་མངོན་གྱུར་ཡོད་ཚུལ་ངན་སོང་
གསུམ་ན་སྡུག་བསྔལ་གྱི་སྡུག་བསྔལ། མི་དང་ལྷར་འདུ་བྱེད་ཀྱི་སྡུག་བསྔལ།
འདོད་གཟུགས་སོགས་ཀྱི་ལྷར་འགྱུར་བའི་སྡུག་བསྔལ་དང་། སྡུག་བསྔལ་
གཞན་གཉིས་མི་མངོན་པའི་ཚུལ་དུ་ཡོད་དོ། །གཉིས་པ། ངན་འགྲོ་གསུམ་
དངོས་བསྟན་དང་། མཐོ་རིས་གསུམ་ཤུགས་ཀྱིས་བསྟན་ཏེ། དཔེ་གཡང་སར་
ལྷུང་ཤེས་ཐར་མི་ཤེས་པ་ལྟར། ངན་འགྲོ་གསུམ་འདི་སྔོན་ལས་ཀྱིས་འཕངས་
བས་ཆགས་སྡང་རྨོངས་གསུམ་ནི་གཞན་ལས་ཆེ། དགེ་བ་ནི་དྲན་པའི་སྐལ་
བ་མེད་པས་ཡང་ཡང་འཁོར་བ་ལས་ཐར་དུས་མེད། ངན་སོང་དང་པོ། དམྱལ་
བ་ལ། སྤྱི་མཐུན། བྱེ་བྲག་གོ །དང་པོ་ནི། གངས་རི་ཏི་སེའི་འོག་དཔག་
ཚད་ཉི་ཁྲི་འདས་པ་ན་མཆོད་རྟེན་བང་རིམ་བཞིན་ཆགས་ཡོད། ལྕགས་སྲེག་
རི་དང་། ལུང་པ་མེ་ལྕེ་མུན་ནག་པ་ཁྲུ་གང་ལྡན་པ། ཆུ་མེ་མུར། མདག་མེ་རྡོ་
བསྲེག་མཚོན་ཆའི་ཆར་པ། ས་གཞི་ཐམས་ཅད་གཅན་གཟན། ནམ་མཁའ་
བྱ་ཤ་ཟན་གྱིས་གང་བ། ལུས་འདོམ་པ་བརྒྱད་པ། སྐུ་ཁ་སྤུ་དམར་སེར་སྐྱེས་
པ། སྤྱིའུ་ཚུགས་སུ་འགྲོ། བྱིས་པ་ལོ་བརྒྱད་ཚུན་གྱི་ཤ་ཙམ་སྣག་པའོ། །བྱེ་བྲག་
དམྱལ་ཁམས་བཅོ་བརྒྱད་ལས་ཚ་དམྱལ་བརྒྱད་ནི། ཕན་ཚུན་གསོད་གཅོད་
དང་སོས་པར་གྱུར་ཅིག་གི་སྒྲས། ཡང་སོས། ཐིག་སྟོང་ལུས་བཏབ་སོག་



འཇིགས་མེད་མདོ་སྔགས་བསྟན་འཛིན་གྱི་གསུང་།
ཏུ་ཚ་བ། སོལ་ལ་ཉེ་འཁོར་ལྷག་བ༣། སྤུ་སི་ལ་བཞི་པོ་ཕྱོགས་
ལེས་གཤོག་འབུར་གྱིས་ཐིག་ནག །ལྕགས་གཏུན་དུ་བསྡུས་འཇོམས། ལྕགས་
ཁང་སྒོ་མེད་སྲེག་པའི་ངུ་འབོད། ཉིས་རིམ་ནང་བསྲེག་ངུ་འབོད་ཆེན་པོ།
ལྕགས་སྲེག་གསལ་ཤིང་རྩེ་གཅིག་པས་ཕུག་པ་དང་། དམྱལ་ཟངས་ཆེན་
པོར་འཚེད་སོགས། ཚ་བ། ལྕགས་བསྲེག་རྩེ་གསུམ་པས་འབིགས་དཀྲི།
རབ་ཏུ་ཚ་བ། སོལ་ཕུང་གི་རིའི་ནང་མེ་དང་མི་ཕྱེ་བར་སྲེག་པ་མནར་མེད།
དེ་ཐམས་ཅད་ཀྱི་ཕྱི་རོལ་ཉེ་འཁོར་ལྷག་པ་བཅུ་དྲུག །མེ་མུར་འོབས། རོ་
མྱག་གི་འདམ༢། ཐལ་ཚན་ཆུ་བོ་རབ་མེད༣། སྤུ་གྲིའི་ཐང་། རལ་གྲི་ལོ་
མའི་ནགས། ཤལ་མ་ལིའི་སྡོང་པོ་གསུམ་གཅིག་ཏུ་བྱས་པའི་བཞི་པོ་ཕྱོགས་
བཞིར་རེ་རེ་སྟེ་བཅུ་དྲུག་གིས་བསྐོར། ཉི་ཚེ་བ་ནི། སྤྱི་རྒྱ་མཚོའི་འགྲམ་བྱེ་
མའི་ནང་། འཇིག་རྟེན་གྱི་ཁམས་གང་ནའང་ཡོད་དེ། ཀ་བ། རྩིག་པ། གཏུན།
ཕྱགས་མ། ཐབ་ཀ །ཐག་པ་སོགས། ཉེར་ལེན་ཅན་ཤ་སྟག་གི་གོང་བུ་
ཆེན་པོ་བྱ་གཅན་གཟན་གྱིས་ཟ་བ་སོགས་སོ། །གྲང་དམྱལ་བརྒྱད་ལ། སྤྱི་
མཐུན། ས་གངས་དང་། འཁྱག་པའི་རི་ལུང་ཁ་བ་དང་བུ་ཡུག་འཚུབ་པ།
རླུང་གྲང་མོའི་རྒྱུན་གྱིས་བརྡབས། ཉི་མའི་སྣང་བ་མེད་མུན་ནག་པའོ། །བྱེ་
བྲག་གི་སྡུག་བསྔལ། གྲང་བས་ཉེན་པས་ལུས་ཆུ་བུར་ཅན་ཆུ་བུར་རྡོལ་བ།
ངག་ནས་ཨ་ཆུ་དང་། ཀྱེ་ཧུད་ཟེར་པ་སོ་འཐམ་པ། ལུས་ཚལ་པ་དྲུག་སྟེ་
ཨུཏྤལ་ལྟར་གས་པ། བརྒྱད་དུ་པདྨ་ལྟར་གས་པ། སོ་དྲུག་ཏུ་རུས་པ་དཀར་
པོར་མཐོང་བ་པདྨ་ཆེན་པོ་ལྟར་གས་པ་སྟེ་བརྒྱད་དོ། །ངན་འགྲོའི་གནས་
གཉིས་པ་ཡི་དྭགས་ལཾ། སྤྱི་མཐུན། “ ཡི་དྭགས་ལྕགས་ཀྱི་གྲོང་ཁྱེར་ཆེན་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
པོ་རྒྱལ་པོའི་ཁབ་ཀྱི་འོག་དཔག་ཚད་ལྔ་བརྒྱ་ན་ཡོད་དོ། །ས་གཞི་རི་ཀླུང་
ཐམས་ཅད་བྱེ་མ་སྐྱ་ཕུང་ངེ་། ཆུ་ཤུལ་གྱི་གྲམ་པ། ཤིང་ཤུལ་གྱི་འགལ་དུམ་
དང་སྡོང་དུམ། དབྱར་ཟླ་བས་ཀྱང་ཚ། དགུན་ཉི་མ་ཡང་གྲང་། ཟས་སྐོམ་
མིག་གིས་མི་མཐོང་། རྣ་བར་སྒྲ་ཙམ་ཡང་མི་ཐོས། ལུས་ཆེན་པོ་སྐྲ་དང་ཁ་
སྤུ་རིང་པོས་གཡོགས་པ། ཤྭ་མང་བཞིན་ལྐོག་སྟེ། གསུས་པ་ཆེ་བ་སྐྱེ་ཕྲ་བ།
རྐང་ལག་འཇག་མ་ལྟ་བུ། ཁ་ཁབ་མིག་ཙམ། མིད་པ་རྟ་རྔ་ཙམ། ཟས་སྐོམ་
རྒྱུན་དུ་ཡིད་ལ་བཏགས་པ། ཅུང་ཟད་རྙེད་ཀྱང་སེར་སྣས་ཟ་མི་ཕོད་པར།
ལག་པར་བཅིངས་པས་སེན་མོས་དཀྲིས་གསུམ་རེ་ཕོག་པ་རྣམས་སོ། །སྐྱེ་
གནས་བཞི་ཀ་ཡོད། བྱེ་བྲག་ལ་བྱིངས་གནས། ཁ་འཐོར་བ་གཉིས། དང་
པོ་ལའང་ཕྱིའི་སྒྲིབ་པ་ཅན། ཟས་སྐོམ་མི་མཐོང་། མཐོང་ཡང་སྐྱེས་བུས་
བསྲུངས་ཏེ་སྤྱད་དབང་མེད་པ་དང་། ནང་སྒྲིབ་ཅན་ལྟར་ཐོན་དུས་མེ་འབར་
བ་དང་། སྒོས་ཁུར་གྱི་སྒྲིབ་པ་ཅན་ཟས་སྐོམ་རྣག་ཁྲག་མེ་མུར་དུ་འགྱུར་བ་
སོགས་དང་ལུས་ཝ་བ་ཅན་ནོ། །གཉིས་པ་ནི། ས་གཞི་རི་ལུང་གང་ནའང་
ཡོད་པའི། སེམས་ཅན་ལ་གནོད་ཅིང་ཉིན་རེ་ཤི་ངན་དགུ་རེ་བྱེད་པ། གནོད་
འཚེ་མི་རྙེད་པའི་ཟས་མེད་པ། ནུས་ལྡན་གྱིས་མནན་བསྲེགས་གསོད་པ།
ནང་ཕན་ཚུན་སྟོབས་ཆེ་ཆུང་གིས། གཅིག་གིས་གཅིག་གསོད་པ་སོགས་སོ། །
ངན་འགྲོ་གསུམ་པ་དུད་འགྲོ་ལའང་། སྤྱི་མཐུན་དུ་སེམས་གླེན། ཁ་ལྐུགས་
པའི་སྡུག་བསྔལ། བྱེ་བྲག་བྱིངས་གནས། འོག་གཞི་ཆུའི་རྒྱ་མཚོ་དང་། གླིང་
བར་གྱི་རྒྱ་མཚོའི་ནང་ཡོད། འདོམ་པ་གང་མན་ཆད་རྒྱ་མཚོའི་ནང་མུན་པ་



འཇིགས་མེད་མདོ་སྔགས་བསྟན་འཛིན་གྱི་གསུང་།
ནག་པས། རང་གི་རྐང་ལག་བརྐྱང་བསྐུམ་བྱས་པ་ཙམ་ཡང་མི་ཚོར། ཆེ་
བས་ཆུང་བ་ཟ། ཆུང་ངུས་ཆེན་པོ་ཐུག་སྟེ་ཚང་བཅའ་བ་སོགས་ཀྱིས་སྡུག་
བསྔལ་ལོ། །ཁ་འཐོར་བ། ས་ཆུ་རི་ལུང་དང༌། མིས་བདག་ཏུ་བཟུང་ཡོད་པ་
རྣམས། ཕན་ཚུན་ཐུབ་ཆོད་ཀྱིས་རྡུང་རྡེག་གསོད་གཅོད་ཟ་བའི་སྡུག་བསྔལ་
དང༌། བཀོལ་སྤྱོད་སོགས་ཀྱིས་སྡུག་བསྔལ་ལོ། །ངན་སོང་གསུམ་གྱི་ཚེ་
ཚད་ནི། མཛོད་ལས། །ཡང་སོས་ལ་སོགས་ནས་ཚ་བའི་བར་དྲུག་རིམ་བཞིན། །
འདོད་མི་ལོ་ལྔ་བཅུ་ལྷའི་རྒྱལ་ཆེན་བཞིའི་ཞག་གཅིག། ཚེ་དེའི་རང་ཞག་གིས་བརྩིས་པའི་རང་ལོ་ལྔ་བརྒྱ་
དང་ཉིན་ཡང་སོས་ཀྱི་ཞག་མཉམ། །བའི་རང་ལོ་ལྔ་བརྒྱ་ཐུབ་དེ་བཞིན་ཐིག་ནག་ལ་མི་ལོ་བརྒྱ། སུམ་
ཅུ་རྩ་གསུམ་པའི་ཞག་གཅིག་བརྩིས་པའི་རང་ལོ་སྟོང་སོགས་ཉིས་འགྱུར་རེ་བ་ཧྥེ། དེས་ན་དམྱལ་བ་དེ་དག་རྣམས་
ཀྱི་ཚེ། འདོད་པའི་ལྷ་དྲུག་དང་ཚེ་ཚད་གྲངས་ངེས་འདྲ་བ་ཡིན། །རབ་ཏུ་ཚ་བར་བསྐལ་ཕྱེད་
མནར་མེད་ནི། །བར་གྱི་བསྐལ་པའོ་དུད་འགྲོ་རྣམས། །མཆོག་རིང་བསྐལ་
བའོ་ཡི་དྭགསརྣམས། །ཟླ་མིའི་བ་ཡི་དྭགས་ཀྱི་ཉིན་ཞག་གཅིག་ཏུ་བརྩིས་པའི་རང་ལོ་ལྔ་བརྒྱ།།
ཏིལ་སྦྱངས་ནང་ནས་ལོ་བརྒྱ་ཞིང་། །ཏིལ་གཅིག་ཕྱུང་བས་ཟད་གྱུར་པ། །
ཆུ་བུར་ཅན་གྱི་ཚེ་ཡིན་ཏེ། །གཞན་གྱི་ཚེ་ནི་ཉི་ཤུས་བསྒྱུར། །ཞེས་སོ། །གཉིས་
པ་ཤུགས་བསྟན་མཐོ་རིས་ཀྱི་གནས་གསུམ་ལས། དང་པོ། ལྷ་མ་ཡིན་རི་
རབ་ཁོང་སྟོང་པའི་གསེར་གྱི་ས་གཞིར་ཐགས་བཟང་རིས་ནས། མས་ཡར་སྒྲ་
གཅན་འཛིན། མགུལ་ཕྲེང་། སྐར་ཕྲེང་རི་རབ་ཆུ་མཚམས་ལ་གནས། འཇིག་
རྟེན་འདིར་ཡང་ཀླུ་ནག་ཕྱོགས་སོགས་དེའི་སྡེ་ཚན་ཏེ། དཔལ་འབྱོར་ཡོད་
བཞིན་དེས་མི་ངོམས་པར་ཕྲག་དོག་གིས་ནང་འཁྲུགས། ལྷ་དང་འཐབ་པས་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ཕལ་ཆེར་ཕམ་ཞིང་། གསོད་གཅོད་འཇིགས་སྐྲག་གི་སྡུག་བསྔལ་དང་། ཤི་
ཚད་ཡང་སོས་ཀྱི་གནས་སུ་ལྷུང་ངོ་། །གནས་གཉིས་པ་མི་ལ། རྩ་བའི་
སྡུག་བསྔལ་གསུམ། ཡན་ལག་གི་སྡུག་བསྔལ་སྐྱེ་རྒ་ན་འཆི། དགྲ་སྡང་དང་
འཕྲད་དོགས། གཉེན་བྱམས་དང་བྲལ་དོགས། འདོད་པ་ཐོག་ཏུ་མི་ཁེལ།
མི་འདོད་ཐོག་བབས་ཀྱི་སྡུག་བསྔལ་དང་བརྒྱད་དོ། །གླིང་གཞན་གསུམ་མ་
གཏོགས་འདིར་ཚེ་ཚད་ངེས་མེད་དོ། །གསུམ་པ་འདོད་ཁམས་ཀྱི་ལྷ་ལ་རིང་
བ་དང་ཉེ་བའི་འཆི་ལྟས་ལྔ་ལྔ་འབྱུང་། བརྩེ་གྲོགས་རྣམས་ཀྱིས་སྨོན་ལམ་བཏབ་
སྟེ་དོར། ལུས་དང་སྙིང་སྡུག་བསྔལ་གྱིས་འཐོར་བྱེ་མ་ལ་ཐིམ་པར་ལྷའི་ཞག་
བདུན་དགོས། ལྷ་ཡུལ་སྐྱིད་པ་སྤོང་སྟེ་འཕོ། མངོན་ཤེས་ཀྱིས་གནས་འོག་
མར་ལྟུང་ས་དེ་མཐོང་ནས། མེ་དོང་ཁ་ཕྱེས་པའི་ནང་ལྕེབས་པ་ལྟར་འཚེར་
བའི་སྡུག་བསྔལ་དམྱལ་བ་བས་ཀྱང་ཐུ། གཟུགས་གཟུགས་མེད་ཀྱི་ལྷ་ནི།
བསོད་ནམས་དེ་ཟད་པ་དང་མཉམ་འོག་ཏུ་ལྟུང་བར་འགྱུར་བས་སྡུག་བསྔལ་
ལོ། །དེ་ལྟར་འཁོར་གནས་མཐོ་དམན་མཐའ་དག་སྡུག་བསྔལ་ཁོ་ནའི་རང་
བཞིན་ཡིན་པ་ལ་ཡིན་པར་ཤེས་པའི་བློས། དེ་ལས་རང་གཞན་མྱུར་བར་
ཐར་འདོད་ཀྱི་ངེས་འབྱུང་། དེ་དག་གི་རྒྱུ་གང་བྱས་ལ་འགྱོད་སྡོམ། ཁྱད་པར་
སྡུག་བསྔལ་རྒྱུ་འབྲས་དང་ལྡན་པའི་མ་དྲིན་མོ་ཆེ་དེ་དག་སྡུག་བསྔལ་དང་།
སྡུག་བསྔལ་གྱི་རྒྱུ་ཐམས་ཅད་དང་བྲལ་ཏེ་ད་ལྟ་ཉིད་དུ་བདེ་བ་རྒྱུ་འབྲས་ཐམས་
ཅད་དང་ལྡན་ན་ཅི་མ་རུང་། དེ་ལྟར་དུ། གྱུར་ཅིག །བདག་རང་གིས་དེ་དག་
གི་དོན་ད་ནས་ངེས་པར་བྱའོ། །དེ་ལྟར་འགྱུར་བར་བླ་མ་ལྷར་བཅས་ཀྱིས་



འཇིགས་མེད་མདོ་སྔགས་བསྟན་འཛིན་གྱི་གསུང་།
བྱིན་གྱིས་རློབས་ཤིག་སྙམ་དུ་ཡང་ཡང་བློ་སྦྱོང་ངོ་། །མདོར་ན་ནང་པ་ཞིག་
ཡིན་ཕྱིན། འདུས་བྱས་ཐམས་ཅད་མི་རྟག་པའི་ཁྲིད་ཀྱིས་རགས་པ་འདི་རྟོགས་མི་རྟག་པར་ལྟ།
འཁོར་བ་ཟག་པ་དང་བཅས་པ་སྡུག་དལ་འབྱོར་རྙེད་དཀའ་དང་འཁོར་བ་རྒྱུ་འབྲས་གཉིས་ཀྱིས་འདི་
རྟོགས་བསྔལ་དུ་ལྟ། ཆོས་ཐམས་ཅད་སྟོང་ཞིང་མི་རྟག་ཕྲ་བས་འདི་རྟོགས་བདག་མེད་
པར་ལྟ། མྱ་ངན་ལས་འདས་པ་ཞི་བར་ལྟ་བ་དགེ་བའི་རྒྱུ་འབྲས་ཀྱིས་འདི་རྟོགས་དགོས་བཞི་
འདི་ལྟ་བ་བཀའ་རྟགས་ཀྱི་ཕྱག་རྒྱ་བཞི་ཟེར་བ་ཡིན་ཏེ་ཤེས་དགོས་སོ། །
དེས་འཁོར་བ་མཐའ་དག་ལ་བློ་ལྡོག་ཅིང་ཐར་བ་མཆོག་གི་གཞི་འདིང་པའི་
ཁྲིད་དོ། །
གཉིས་པ་ཆོས་ལམ་དུ་འགྲོ་བར་བྱེད་པ་ལ། ལམ་གྱི་གཞི་འཛུགས་པ་གཉིས།
ལག་ལེན་ དུ་ འདེབས་ པ་ གསུམ། མཚམས་ སྦྱོར་ གཉིས་ དང་ བདུན་
ནོ། །དང་པོ་གཉིས་ཀྱིས། ལམ་ལོག་པ་ལས་སྐྱོབས་པ་སྐྱབས་འགྲོ་ལ།
ཡུལ་དང་། གང་ཟག ཆོག །དགོས་ཆེད། འགྲོ་ཚུལ། བསླབ་བྱ་དང་
དྲུག་གོ །དང་པོ་ལ་སྤྱི་དང་ཁྱད་པར་བ་བསྟན་པ་གཉིས། དང་པོ་ནི།
སྤྱིར་སྐྱོབ་མཁན་དེ་འཇིགས་པ་ལས་ཐར་ཞིང་རྗེས་སུ་འཇུག་པ་རྣམས་
སྐྱོབས་ཐུབ་པ་ཞིག་དགོས། དེས་ན་སྲིད་ཞིའི་མཐའ་གཉིས་སྤངས། ཟག་
མེད་ཀྱི་ཆོས་སྡེ་ཚན་ཉི་ཤུ་རྩ་གཅིག་ལ་དབང་འབྱོར། རྣམ་པ་ཐམས་ཅད་
མཁྱེན་པའི་ཡེ་ཤེས་བརྙེས། རང་དོན་ཆོས་སྐུ་དང་གཞན་དོན་གཟུགས་སྐུ་
གཉིས་ལྡན་གྱི་སངས་རྒྱས་དེ་ནི། ཆོས་སྐུ་འཐོབ་པའི་ལམ་སྟོན་པ་པོ་ཡིན་
པས་སྟོན་པ་བླ་ན་མེད་པ། དེའི་བསྟན་པ་རྒྱུ་ལམ་བདེན་ཁམས་གསུམ་གྱི་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ཟག་པ་སྤངས་ཐུབ་རྗོད་བྱེད་གསུང་རབ་ཡན་ལག་བཅུ་གཉིས་སམ་ལུང་
སྡེ་སྣོད་གསུམ། བརྗོད་བྱ་ཤེས་རབ་གྱི་བསླབ་པ་ལ་གཙོ་བོར་གྱུར་བའི་
འཁོར་ཚུལ་ཁྲིམས་ཏིང་ངེ་འཛིན་དང་བཅས་པའི་བསླབ་པ་གསུམ་རྟོགས་
པའི་བདག་ཉིད་ཅན། དེའི་འབྲས་བུ་འགོག་པའི་བདེན་པ་ཆོས་སྐུ་དེ་ཐོབ་
ངེས་པས་སྐྱོབ་པ་བླ་ན་མེད་པ་དམ་པའི་ཆོས། དམ་པའི་ཆོས་བཤད་སྒྲུབ་
འཁོར་ལོ་གཉིས་ལྡན་གྱིས་བཟུང་བས་ཡེ་ཤེས་རིག་ཅིང་། སྤང་བྱ་གང་
རུང་ལས་གྲོལ་བའི་དགེ་འདུན་དཔེ་རང་གིས་སྤང་རྟོགས་ཀྱི་ལམ་དེ་གཞན་ལ་
བསྟན་ནས། གནས་སྐབས་ངན་སོང་ལས་སྒྲོལ་མཐར་ཐུག་འཁོར་བ་ལས་
སྒྲོལ། ཐར་པའི་མཆོག་ལ་འདྲེན་པ་བླ་ན་མེད་པ་དང་གསུམ་ནི་སྐྱབས་ཡུལ་
གྱི་རྟེན་ཡོད་པ་ཐམས་ཅད་ཀྱི་མཆོག་གྱུར་དཀོན་མཆོག་ཡོན་ཏན་གཉིས་
ལྡན་དེ་ཡུལ་དམ་པའོ། །དེ་ལས་གཞན་མུ་སྟེགས་སོགས་ཀྱི་ལམ་སྟོན་པ་པོ་
ཁོང་རྣམས་འདས་ལམ་མི་ཤེས་ཤིང་། འཁོར་བའི་འཇིགས་པ་ལས་མ་
ཐར་བས། གཞན་ལའང་འཁོར་བ་ལས་ཐར་བའི་ལམ་སྟོན་མི་ཤེས། དེ་
དག་གི་བསྟན་པ་ཆོས་འདྲར་སྣང་ཙམ་དེ་ལྟ་སྒོམ་སྤྱོད་འབྲས་བཞི་ཀ་རྟག་ཆད་
སོགས་སུ་ལོག་པས། དེའི་འཁོར་བའི་འཇིགས་པ་ལས་མི་སྐྱོབས། དེ་འདྲ་
རྒྱུད་ལྡན་གྱི་གང་ཟག་འདུས་པ་དེ་ལམ་ལོག་འཛིན་པས་ཐར་བར་འདྲེན་མི་
ནུས་པའི་ཕྱིར་དགེ་འདུན་ལོག་པ་གསུམ་བསླུ་བ་ཅན་དུ་ཤེས་དགོས།
གཉིས་པ་ཡུལ་ཁྱད་པར་ཅན་རྡོ་རྗེ་ཐེག་པར། སྟོན་པ་སངས་རྒྱས་ཀུན་
འདུས་བྱིན་རླབས་ཀྱི་རྩ་བ་བླ་མ། ཆོས་སྣོད་བཅུད་དག་པ་རབ་འབྱམས་



འཇིགས་མེད་མདོ་སྔགས་བསྟན་འཛིན་གྱི་གསུང་།
ཀྱི་བསྐྱེད་རྫོགས་དེ་དངོས་གྲུབ་གྱི་རྩ་བ་ཡི་དམ། དགེ་འདུན་ཕོ་རྒྱུད་དཔའ་
བོ་མོ་རྒྱུད་མཁའ་འགྲོ །དེས་བར་ཆད་བསལ་བར་ཞལ་གྱིས་བཞེས་པས་
ཆོས་སྐྱོང་སྲུང་མ་ཕྲིན་ལས་ཀྱི་རྩ་བ་སྟེ། རྩ་གསུམ་རབ་འབྱམས་གྱི་ལྷ་
རྣམས་སོ། །དེ་ལས་ཀྱང་ཁྱད་པར་དུ་འཕགས་པ་རྫོགས་ཆེན་ལ། རྩ་བའི་
བླ་མའི་ཐུགས་ཆོས་ཀྱི་སྐུ་ཅན་སངས་རྒྱས། གསུང་རྫོགས་ཆེན་གྱི་ཐེག་པ་
སྟོན་པ་ཆོས། སྐུ་དེའི་ལམ་གནད་མ་ལུས་པ་འཆད་ཚུལ་སྟོན་པའི་དགེ་
འདུན་དེ། ཀུན་འདུས་ཡིད་བཞིན་ནོར་བུ་ལྟ་བུ་ཁོ་ནའོ། །
གཉིས་པ་གང་ཟག་ནི། མ་གྱུར་ནམ་མཁའི་མཐའ་ཁྱབ་སེམས་ཅན་རྣམས།
ངན་སོང་དང་འཁོར་བ་ལས་ཐར་ཏེ་སངས་རྒྱས་ཀྱི་སར་སྒྲོལ་འདོད་ཀྱི་བསམ་
པ་དང་ལྡན་པའམ། ཁྱད་པར་ཚེ་གཅིག་གིས་ཟུང་འཇུག་རྡོ་རྗེ་འཆང་
ཐོབ་འདོད། ཆེས་ཁྱད་པར་སྟན་ཐོག་གཅིག་ནས་གདོད་མའི་མགོན་པོ་ཐོབ་
འདོད་པའོ། གསུམ་པ་ཆོ་གར། སྦྱོར་བ་སེམས་བསྐྱེད། དངོས་གཞི་
སྐྱབས་ཡུལ་རྣམས་བསྒོམ། བླ་མ་ངོ་ཚ་ཁྲེལ་ཡོད་ཀྱི་རྟེན་དུ་བཞུགས་
པའི་དྲུང་དུ་ཚིག་ལྷག་ཆད་དང་ནོར་འཁྲུལ་མེད་པར་ལན་གསུམ་བརྗོད།
རྗེས་དགེ་བ་བསྔོ་བའོ། །བཞི་པ་དགོས་ཆེད་སངས་རྒྱས་ཀྱི་བསྟན་པ་ཡང་
དག་ པ་ བསླབ་ པ་ གསུམ་ རྒྱུད་ ལ་ འབྱོར། ལམ་ ལོག་ པ་ནས་ ཐར།
གནས་སྐབས་འཇིགས་པ་བརྒྱད་དང་བཅུ་དྲུག་ལས་སྐྱོབས། མཐར་ཐུག་
ངན་སོང་འཁོར་བ་ལས་སྐྱོབས་ཏེ་སངས་རྒྱས་ཐོབ་པའོ། །ལྔ་པ་འགྲོ་ཚུལ་
སྐྱབས་ ཡུལ་གྱི་ཡོན་ཏན་ལ་བསམ་ པས་དང་བའི་དད་པ་འདྲེན། དེས་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
རང་གཞན་གྱི་ཡོན་ཏན་དེ་ལྟ་བུ་ཐོབ་འདུན་གྱི་འདོད་པའི་དད་པ་སྐྱེ། སྐྱོབ་
པ་པོ་ཁོང་རྣམས་ལམ་རྟེན་སྐྱབས་སུ་འགྲོ་བར་བསྟེན་ནས་ཡོན་ཏན་གྱི་ཆོས་
རྣམས་བརྙེས་པས་རང་གཞན་ཀུན་ཀྱང་དེ་ལྟར་སྐྱབས་སུ་སོང་ན་ཡོན་ཏན་དེ་
བཞིན་འཐོབ་ངེས་ སུ་ཡིད་ཆེས་པའི་དད་པ ས་དྲང་པའི་སྒོ་ནས། སྤྲོ་ན་
ཚོགས་ ཞིང་ རྒྱས་ པར་ གསལ་གདབ་པའམ། བསྡུ་ན། རང་ གི་ མདུན་ གྱི་
ནམ་མཁར་སེང་ཁྲི་པད་ཟླའི་གདན་ལ་ངོ་བོ་དྲིན་ཆེན་རྩ་བའི་བླ་མ་ལ་རྣམ་པ་
སློབ་དཔོན་པདྨ་འབྱུང་གནས་དེ་ལ་ཕྱོགས་བཅུའི་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱིས་བསྐོར་ནས་བཞུགས་པར་བསྒོམ། རང་གི་
མཐའ་བསྐོར་དུ་མ་གྱུར་འགྲོ་བ་རིགས་དྲུག་གི་སེམས་ཅན་ཐམས་ཅད་
འཁོད་དེ། རང་གཞན་མགྲིན་གཅིག་ཏུ་སྐྱབས་གསོལ་གུས་འདུན་གྱིས་དུས་
འདི་ནས་བྱང་ཆུབ་སྙིང་པོའི་བར་དུ་དམ་བཅའ་གསུམ་ལྡན་ནས། ཁྱད་པར་
བླ་མ་ལ་འདྲེན་པ། ཡི་དམ་དང་སངས་རྒྱས་ལ་སྟོན་པ། ཆོས་ལ་ལམ།
དགེ་འདུན་ལ་ལམ་བསྒྲུབ་པའི་གྲོགས་སུ་དམ་བཅའ་བ་དང་། འཇིགས་
པ་སྲོག་ལ་གཏུགས་ཚེ་སྐྱབས་འགྲོ་སྦང་པ་འདུན་ པ་ བདེ་སྐྱིད་ལོངས་སྤྱོད་ཞེ་སྡང་ དགྲ་ལ་གཏི་མུག་
གིས་སྐྱོན་ཡོན་མི་ཤེས་པ་འགྲོ་བ་བཞི་དང་བྲལ་བས། དད་གུས་གདུང་ཤུགས་
རྩེ་གཅིག་པས། ངག་ཏུ་འཇིགས་རུང་ངན་འགྲོའི་གཡང་ས་ཡ་ང་བའི་
རྟེན་གྱི་མཆོག་གྱུར་དཀོན་མཆོག་ལྷ་ལ་སྐྱབས༔ མ་གྱུར་ནམ་མཁའི་མཐའ་
ཁྱབ་སེམས་ཅན་རྣམས༔ མཆོག་གསུམ་ཐུགས་རྗེས་མ་དོར་བརྩེ་བས་ཟུངས༔
ཞེས་ཡང་ཡང་བརྗོད། སྐབས་འདིར་ཕྱག་དང་སྐྱབས་འགྲོ་ལྷན་ཅིག་ཐུན་



འཇིགས་མེད་མདོ་སྔགས་བསྟན་འཛིན་གྱི་གསུང་།
བཅད་དེ་བྱ་བ་ཕྱག་ལེན་ནོ། །མཐར་སྐྱབས་ཡུལ་གྱི་ཐུགས་ཀའི་འོད་ཟེར་
བདག་གཞན་ལ་ཕོག་པས་སྒྲིབ་གསུམ་དག །ཡོན་ཏན་འཕེལ། སེམས་
ཅན་ཐམས་ཅད་དག་པའི་ཞིང་དུ་སོང་། ཚོགས་ཞིང་རང་ལ་བསྡུ། རང་
སེམས་རང་བབས་བསལ་བཞག་བྲལ་བའི་ངང་ལ་འཛིན་མེད་གུ་ཡངས་སུ་
བསྐྱངས་པས་སྐྱེ་མེད་ཀྱི་དོན་ཁོང་དུ་ཆུད་པ་ནི་དོན་དམ་པའི་སྐྱབས་འགྲོ་སྟེ།
ཆོས་ཉིད་ཀྱིས་ཐོབ་པ་སྨོན་པ་མེད་པ་འབྲས་བུའི་སྐྱབས་འགྲོའོ། །མཐར་
བསྔོ་སྨོན་དང་དཀོན་མཆོག་རིན་པོ་ཆེའི་སྣང་བ་དང་མི་འབྲལ་བར་བྱའོ།།
དྲུག་པ་བསླབ་བྱ་ནི། ཕྱི་ལྟར་ཐུན་མིན་དགག་སྒྲུབ་ཀྱི་བསླབ་བྱ། སྐྱབས་
གཞན་མི་ཚོལ་སེམས་ཅན་འཚེ་བ་སྤང༌། །མུ་སྟེགས་མི་འགྲོགས་སོ་སོར་སྐུ་
གསུང་ཐུགས་རྟེན་གུས་བསྐྱེད་དོ། །ཞེས་དྲུག་དང་། དགེ་བའི་བཤེས་བསྟེན་
ཆོས་བསླབ་རྟགས་འཆང་བ། །ཞེས་ཆ་མཐུན་གསུམ་སྟེ་སོ་སོའི་བསླབ་བྱ་
དང༌ ། ཐུན་ མོང་ པ། སྲོག་ དང་ བྱ་ དགར་ དཀོན་ མཆོག་གསུམ་མི་ སྤོང་།
དགོས་གལ་ཆེ་ཡང་ཐབས་གཞན་མི་འཚོལ་ཞིང་། །དུས་མཆོད་མི་བཅག་
རང་གཞན་སྐྱབས་འགྲོར་འགོད། །གར་འགྲོའི་ཕྱོགས་ཀྱི་སངས་རྒྱས་ལ་
ཕྱག་འཚལ། །ཅེས་ལྔའོ། །ནང་ལྟར་སྔགས་དང་དུས་མཆོད། གསང་བ་ལྟ་
སྒོམ་སྤྱོད་གསུམ་ལ་སློབ་བོ། །རྒྱུན་དུ་ཕྱི་འཁོར་བའི་གཡང་ས་ལས་སྒྲོལ་
བའི་དེད་དཔོན་དཀོན་མཆོག་རིན་པོ་ཆེ་རྣམ་པ་གསུམ་ལ་སྐྱབས་སུ་འགྲོ །ནང་
འཁོར་བ་ལས་དངོས་སུ་སྒྲོལ་ཞིང་དཀོན་མཆོག་རིན་པོ་ཆེ་རྣམ་པ་གསུམ་གྱི་
ཡོན་ཏན་བླ་མ་ལ་འདུས་པས་བླ་མ་ལ་སྐྱབས་སུ་འགྲོ །གསང་བ་གང་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ཤར་བླ་མའི་སྐུ་དང་ཆོས་ཉིད་ཀྱི་རོལ་པར་ཤེས་ཏེ་སྐྱབས་སུ་འགྲོ་བའོ། །
ལམ་ཡང་དག་པ་སངས་རྒྱས་ཀྱི་བསྟན་པའི་ནང་པའི་གཞི་འཛུགས་པའི་ཁྲིད་དོ།།
གཉིས་པ་ལམ་དམན་པ་ལས་སྐྱོབ་པ་སེམས་བསྐྱེད་ཀྱི་ཁྲིད་ལ། སེམས་
བསྐྱེད་དགོས་པའི་རྒྱུ་མཚན། སེམས་བསྐྱེད་པའི་ཡུལ། གང་ཟག །ཆོག
བསླབ་བྱ་ངེས་པའོ། །དང་པོ་ནི། སྤྱིར་ཐེག་པ་ཆེ་བར་བྱེད་པ་པོ་སེམས་
བསྐྱེད་ཡིན། འདིར་འབྲས་བུ་གསང་སྔགས་ཀྱི་ཐེག་པ་ལ་དགོས་སམ་
སྙམ་ན་བླ་ན་མེད་པའི་ཐེག་པ་ཆེན་པོ། ཚེ་གཅིག་སངས་རྒྱས་པའི་མྱུར་
ལམ་གྱི་སྙིང་པོའི་ཆོས་རྫོགས་པ་ཆེན་པོའི་ རང་ལུགས་ལའང་། ཐོག་
དམན་རང་འདོད་ཡིད་བྱེད་དེ་སྤང་མ་ཐུབ་ན། སངས་རྒྱས་མི་ཐུབ། དེ་
སྔོན་འཁོར་བར་འཁྱམས་པའི་རྩ་བ་བདག་གཅེས་འཛིན་འདི་ཁོ་ནར་ཐུག་
པས། བདག་བས་གཞན་གཅེས་བསྒོམ་པའི་བྱང་ཆུབ་ཀྱི་སེམས་བསྐྱེད་པ་
འདི་གལ་ཤིན་ཏུ་ཆེ། གཉིས་པ་ནི། རྒྱུའི་ཐོག་པར། བླ་མ་སྙིང་རྗེ་བྱང་སེམས་
དང་ལྡན་ཞིང་སློབ་མར་བྱང་སེམས་འབོགས། བཟོད་པའི་གདམས་ངག་
ཡོད་པ་དང་། སྔགས་ཀྱི་ཐེག་པར། དེའི་སྟེང་སྣོད་བཅུད་དག་མཉམ་དུ་
ཤེས་ཤིང་། དེ་སྟོན་པའི་གདམས་ངག་ཡོད་པ་དང་། མན་ངག་རྫོགས་
ཆེན་གྱི་ཐེག་ པར་ དེའི་སྟེང་བྱ་ བྲལ་ གཞིའི་ གནས་ལུགས་རྟོགས་ཤིང༌།
གཞན་ལ་སྟོན་པའི་མན་ངག་ཡོད་པ་ཞིག་དགོས། དེ་དག་གང་རུང་རྟེན་
དུ་བྱས། སངས་རྒྱས་བྱང་སེམས་ནམ་མཁར་བཞུགས་པའི་དྲུང་དུ་བླང་
དགོས། གསུམ་པ་ནི། རང་འདོད་མེད་པར་གཞན་ཕན་ཁོ་ན་གཉེར་བ་དང་།



འཇིགས་མེད་མདོ་སྔགས་བསྟན་འཛིན་གྱི་གསུང་།
ཁྱད་པར་ཚེ་གཅིག་གམ་སྟན་ཐོག་གཅིག་ཏུ་སེམས་ཅན་གྱི་དོན་བྱེད་ནུས་པ་
ཐོབ་འདོད་གསུམ་རིམ་པར་ཐེག་ཆེན་སྔགས་རྫོགས་ཆེན་གྱི་གང་ཟག་གོ །
བཞི་པ་ཆོ་ག་ལ། སྦྱོར་བ་ཚོགས་གཉིས་བསགས་པ་ཡན་ལག་བདུན་པ་
དང༌། ཡོངས་སུ་བཟུང་བའི་གཞི་གསུམ་བཏང་བ་དང༌། ཚད་མེད་བཞི་
ལ་བློ་སྦྱང་བ་ནི། འདི་ལྟར་སེམས་ཅན་ཐམས་ཅད་ཐོག་མེད་ནས་དགྲ་
གཉེན་ངེས་པ་མེད་ཅིང་། ཚེ་འདི་དང་མ་འོངས་པ་ནའང་ངེས་མེད་ལ་
བསམ་ནས། ཉེ་བ་ལ་ཆགས་ཤིང་རིང་བ་ལ་སྡང་བའི་བློ་བཏང་ཞིང་། བྱམས་
སྙིང་རྗེའི་ཡུལ་དུ་སེམས་སྙོམས་པའི་བློ་ཐོག་མར་བསྐྱེད། དེ་ཐམས་ཅད་
རང་གི་ཕ་མ་ཤ་སྟག་ཡིན་ཕྱིར་དྲིན་བཟོ་བའི་སླད་དུ། དམིགས་ཡུལ་བདེ་
བ་དང་མི་ལྡན་པའི་སེམས་ཅན་ཀུན། བདེ་བ་དང་དེའི་རྒྱུ་དགེ་བ་དང་འཕྲད་
འདོད་ཀྱི་རྣམ་པའི་བློ་བྱམས་པ་དང༌། སྡུག་བསྔལ་ཅན་རྣམས་སྡུག་བསྔལ་
རྒྱུ་བཅས་དང་བྲལ་འདོད་ཀྱི་སྙིང་རྗེ། བདེ་སྐྱིད་དང་ལྡན་པ་རྣམས་དེ་དང་དེ་
ལས་ལྷག་པ་དང་མ་བྲལ་ན་ང་རེ་དགའ་སྙམ་པའི་དགའ་བ་སྟེ་བཞི་རིམ་པར་
ཕ་མ་བཤེས་གཉེན་ནས་བར་མ་དགྲ་གདོན་ཀུན་ལ་མཐར་ཆགས་སུ་བློ་སྦྱངས་
ཏེ་སེམས་ཅན་ཐམས་ཅད་ལ་མཉམ་པར་སྐྱེ་ན་ཚད་མེད་དངོས་ཡིན་ནོ། །
དངོས་གཞི། དགོངས་སུ་གསོལ་བ་གསུམ་གྱི་སྙན་གསན་དབབ། སྐྱབས་
སུ་འགྲོ་བ་གསུམ་གྱི་རྟེན་བཅས། བརྗོད་པ་གསུམ་གྱི་དམ་བཅའ་བ། སྔོན་
གྱི་བདེ་གཤེགས་རྣམས་ཀྱི་སྨོན་འཇུག་བྱང་ཆུབ་ཀྱི་ཐུགས་བསྐྱེད་པ་ལྟར།
སེམས་ཅན་ཐམས་ཅད་རྣམ་གྲོལ་གཏན་གྱི་བདེ་བ་ལ་འགོད་པའི་སླད་དུ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
སྦྱིན་སོགས་ཅན་གཅིག་པར་སྙམ་པས་
བདག་གིས་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་དེ་འཐོབ་ངེས་
པ་ཞིག་ཅི་ནས་ཀྱང་བྱ་སྙམ་པ་སྨོན་པ་དང་། དེའི་ཆེད་དུ་ལམ་ཟབ་མོ་འདིས་
མཚོན་སྦྱིན་སོགས་རྒྱལ་སྲས་ཀྱི་སྤྱོད་པ་རླབས་པོ་ཆེར་བསླབ་ནས། འཁོར་
བ་གནས་སྟོང་། སེམས་ཅན་གཅིག་ཀྱང་མ་ལུས་པར་འཚང་རྒྱ་བ་དེ་སྲིད་དུ་
གུས་རྟག་གི་བརྩོན་འགྲུས་བརྩམ་པར་བྱའོ་སྙམ་པས། དམ་བཅའི་ཚིག་
ལན་གསུམ་བརྗོད་པའི། དང་པོས་སྨོན་སེམས། གཉིས་པས་འཇུག་སེམས།
གསུམ་པས་དེ་གཉིས་བརྟན་པར་བྱས་ཏེ་ཐོབ་སོང་སྙམ་པ་རེ་དགོས། མཇུག་
རང་གཞན་དགའ་བ་བསྒོམ་ཞིང་དགེ་རྩ་བསྔོའོ། །མདོར་ན་སངས་རྒྱས་ཀྱི་
འབྲས་བུ་རྒྱུ་དང་བཅས་པ་ལ་ཡིད་སྨོན་གྱིས་དམ་བཅའ་བ་སྨོན་སེམས།
ཐོབ་པའི་རྒྱུ་ཕ་རོལ་དུ་ཕྱིན་པ་དྲུག་ལ་ད་ལྟ་ནས་སྒྲུབ་པར་དམ་བཅའ་བ་
འཇུག་སེམས། ཆོས་ཉིད་ཀྱི་བདེན་པ་མངོན་སུམ་མཐོང་བས་འཁོར་གསུམ་
ཞེན་པ་བྲལ་བར་སེམས་བསྐྱེད་པ་དང་ལྡན་པ་དོན་དམ་སེམས་བསྐྱེད་དེ།
དེ་ལྟ་བུའི་དམིགས་རྣམ་དང་བཅས་པས་ངག་ཏུ་བླ་མེད་ཐེག་ཆེན་མྱུར་ལམ་
སྙིང་བོའི་ཆོས༔ བདག་བས་གཞན་གཅེས་སྒོམ་པའི་བྱང་ཆུབ་སེམས༔
བྱང་ཆུབ་སེམས་བརྟན་བོར་བཟུང་བར་བྱ་བའི་ཕྱིར་ཆོ་ག་ལ་བརྟེན་སྨོན་འཇུག་གཉིས་དང་དོན་དམ་
སེམས་བསྐྱེད་ལ༔ ཞུགས་པའི་ཕྱིར་དེ་རིང་ཉིད་དུ་སྡོམ་པ་བླང་བ་ལ་འཇུག་པས་མི་ཉམས་ཚུལ་བཞིན་
བསླབ་པ་ལ་བསྟེན་འཚལ་ལོ༔ ཤེས་དགོས་ཟེར་བའི་དོན་སྐབས་འདིར་བདག་གཞན་
མཉམ་རྗེ་བདག་བས་གཞན་གཅེས་པའི་བློ་དང་། ཁྱད་པར་དབུགས་འགྲོ་
འོང་དང་བསྟུན། བདག་གཞན་བདེ་སྡུག་གཏོང་ལེན་གྱི་དམིགས་པ་དང་།
བ།



འཇིགས་མེད་མདོ་སྔགས་བསྟན་འཛིན་གྱི་གསུང་།
-
-
- -
- - - ས་
བདག་མེད་རྣམ་གཉིས་ཀྱི་ངེས་པ་དྲང་པའི་ཞི་ལྷག་ཟུང་འཇུག་དོན་དམ་བྱང་
སེམས་ཀྱང་བསྒོམ་མཐར་རང་བབས་མ་བཅོས་པའི་ངང་དུ་མཉམ་པར་བཞག་
གོ །ལྔ་པ་བསླབ་བྱ་ནི། སེམས་བསྐྱེད་སྡོམ་པ་བླང་བ་ཙམ་གྱིས་མི་ཆོག །
དེ་མི་ཉམས་ཤིང་གོང་འཕེལ་གྱི་ཐབས་བསླབ་པ་ལ་སློབ་དགོས། དེ་ལ་
སྨོན་འཇུག་གཉིས་ལས། ཀུན་གྱི་སྤང་བྱ་སེམས་ཅན་གཅིག་ཙམ་ཡང་རུང་ཕན་
འདོགས་གནོད་སེལ་མི་བྱེད་སྙམ་པའི། སེམས་ཅན་བློས་བཏང་གཅིག་
པུ་དེས་སྨོན་སེམས་གཏོང༌། སྨོན་སེམས་མེད་ན་འཇུག་སེམས་ཀྱང་མེད་པ།
གྱང་མེད་གྱང་རིས་མེད་པ་དང་འདྲ། སེམས་ཅན་གཏོང་བའི་རྩ་བའང་།
བདག་དང་བདག་གི་ཕྱོགས་ལ་ཆགས། དགྲ་དེ་དང་དེའི་ཕྱོགས་ལ་ཁོང་ཁྲོ་
བ་འདི་གཉིས་ལ་ཐུག་པས། བདག་ལས་ངན་གྱི་རྩ་བ་འདི་རྒྱངས་ཀྱིས་བསྒྱུར།
གཞན་བྱང་ཆུབ་ཀྱི་འབྱུང་ཁུངས་འདི་བཅངས་ཀྱིས་ལེན་དགོས་པ་དང་། དོན་
དམ་པར་བདག་གཞན་ལྟོས་བཏགས་ཙམ་ལས་རང་བཞིན་མ་གྲུབ་པ་དང་།
ཀུན་རྫོབ་ཏུ་སེམས་ཅན་ཕ་མར་མཉམ། ཕ་མ་དྲིན་ཆེན་དུ་མཉམ། རང་
གཞན་བདེ་འདོད་ལ་མཉམ། སྡུག་བསྔལ་མི་འདོད་པར་མཉམ་པས། མཉམ་
བརྗེ་བྱང་ཆུབ་ཀྱི་བློ་རྩལ་ཡང་ཡང་སྦྱང་ཞིང། མཐར་འཛིན་མེད་རང་བབས་
ཀྱི་ངང་གདངས་སྐྱོང་། བྱེ་བྲག་སྨོན་སེམས་ཏེ་བརྗེད་པའི་རྒྱུ། ལས་ངན་པ་
ནག་པོའི་ཆོས་བཞི་སྤངས་དགོས་ཏེ། མཆོད་འོས་བསླུ་དང༡ དཀོན་མཆོག་གསུམ་
ཀྱི་ཕྱོགས་ལ་མགོ་བསྐོར། དགེ་བར་འགྱོད་མེད་འགྱོད་པ་བསྐྱེད་ ༢། །དམ་པ་རྣམས་ལ་
མི་སྙན་སྒྲོགས་པ་དང་ ༣། །འགྲོ་བའི་ནང་ན་གཡོ་དང་སྒྱུ་སྤྱོད་པ། །ནག་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
པོའི་ཆོས་བཞི་ལགས་པས་སྤང་འཚལ་ལོ། །ཞེས་དང༌། དཀར་པོའི་ཆོས་
བཞི། དམ་པ་བསྟེན་ཞིང་ཡོན་ཏན་བསྔགས་པ་བརྗོད། །སེམས་ཅན་རྣམས་
ནི་ཡང་དག་དགེ་ལ་བསྐུལ༢། །རྒྱལ་སྲས་རྣམས་ལ་ཚིག་ཞེས་བཀུར་སྟིས་སྟོན་པའི་
འདུ་ཤེས་བསྐྱེད༣། །ལྷག་པའི་དྲང་པོའི་བསམ་པས་འགྲོ་ལ་ཕན་བདེར་བྱེད། །
དཀར་པོའི་ཆོས་རབ་བཞི་པོ་བརྟེན་པར་མཛོད། །ཅེས་གསུངས་སོ། །འཇུག་
པའི་བསླབ་བྱ་ཕར་ཕྱིན་དྲུག་གི་མི་མཐུན་ཕྱོགས། སེར་སྣ། ཚུལ་འཆལ།
ཁོང་ཁྲོ། ལེ་ལོ། རྣམ་གཡེང་། ཤེས་འཆལ་དྲུག་སྤང་པའི་བསྒྲུབ་བྱ། ལུས་
ལོངས་སྤྱོད་དུས་གསུམ་དགེ་བ་གཞན་ལ་གཏོང་སེམས་སྦྱིན་པ། མི་དགེ་
མཐའ་དག་སྤོང་སེམས་ཚུལ་ཁྲིམས། དགྲ་དང་ནད་དང་སྡུག་བསྔལ་མཐའ་
དག་གིས་ཁོང་མི་འཁྲུགས་པའི་སེམས་བཟོད་པ། དགེ་ལས་མཐའ་དག་ལ་
སྤྲོ་སེམས་བརྩོན་འགྲུས། ཚོགས་དྲུག་གི་ཡུལ་ལཾ་གཡེང་པ་བསྡམ། དགེ་བའི་
དམིགས་རྣམ་ལ་རྩེ་གཅིག་པའི་སེམས་བསམ་གཏན། ཆོས་ཀྱི་ཚིག་དང་
དོན་སོ་སོར་བྱས་ནས་ཤེས་པ་ཆོས་རབ་ཏུ་འབྱེད་པའི་སེམས་ཤེས་རབ་རྣམས་
འཁོར་གསུམ་བདེན་ཞེན་དང་བྲལ་བས་རིམ་པར་ཉམས་སུ་བླང་ན། ལམ་
བསླབ་པ་རིན་པོ་ཆེ་གསུམ་འདིར་འདུའོ། །རྒྱུན་དུ། དང་པོ་ཆོས་ལ་སྨོན་
པའི་སྨོན་པ་སེམས་བསྐྱེད། བར་དུ་ཆོས་ལ་འཇུག་པའི་འཇུག་པ་སེམས་
བསྐྱེད། མཐར་བློ་ཉིད་ཆོས་སུ་གྱུར་པ་དོན་དམ་སེམས་བསྐྱེད་དོ། །མདོར་
ན་སྟོང་ཉིད་སྙིང་རྗེའི་སྙིང་པོ་ཅན་གཅིག་པུ་ལ་ཐེག་ཆེན་བསླབ་བྱའི་
གནད་ཀུན་འདུས་སོ། །དེའི་ཐེག་ཆེན་ལམ་གྱི་གཞི་འཛུགས་པ་སོང་།



འཇིགས་མེད་མདོ་སྔགས་བསྟན་འཛིན་གྱི་གསུང་།
གཉིས་པ་ལག་ལེན་ཏུ་འདེབས་པ་ལ། ཐེག་པ་ཆེན་པོའི་ལམ་ཐམས་ཅད་
བསགས་སྦྱོང་སྤེལ་གསུམ་དུ་འདུ་བས། དང་པོ་སྡིག་སྒྲིབ་སྦྱང་བ་ལ་བརྟེན་ནས་
བར་ཆད་དང་བྲལ་བྱེད་སྤྱིར་དགེ་རྩ་ཐམས་ཅད་དང་། ཁྱད་པར་བླ་མ་རྡོར་སེམས་
བསྒོམ་བཟླས་འདི་ཤིན་ཏུ་ཟབ་པས། དེ་ལ་སྦྱང་བྱའི་སྒྲིབ་པ་ངོས་བཟུང་
སྦྱོང་བྱེད་གཉེན་པོ་ལག་ལེན་ཏུ་འདེབས་ཚུལ་གཉིས། དང་པོ་ནི། གདུལ་
བྱ་གང་ལ་གང་གིས་བསྒྲིབས་ན་མི་དགེ་བའི་ལས་རྣམས་ལས་བསྒྲིབས་
ཆགས་སོགས་ཉོན་མོངས་པའི་སྒྲིབ་པ། མ་རིག་གཟུང་འཛིན་གྱི་ཤེས་བྱའི་
སྒྲིབ་པ། ལུས་ངག་ཡིད་གསུམ་ཆེས་ཕྲ་བ་སྣང་གསུམ་འཕོ་བའི་བག་ཆགས་
ཀྱི་སྒྲིབ་པས། གང་བསྒྲིབས་ན་གཤིས་རང་བཞིན་གྱིས་དག་པ་ལ། ཚུལ་ཇི་
ལྟར་བསྒྲིབས་ན། ཉི་མཁར་སྤྲིན་བཞིན་གློ་བུར་འབྲལ་རུང་གི་ཚུལ་གྱིས་སོ། །
གཉིས་པ་སྦྱོང་བྱེད། སྤྱིར་གཉེན་པོ་སྟོབས་བཞིར་མ་འདུས་པ་མེད་ལ་དེའང་།
རྣམ་པར་སུན་འབྱིན་པའི་སྟོབས་ངོ་བོ་སྔར་བྱས་ལ་འགྱོད་པ་གཉེན་པོ་ཀུན་ཏུ་སྤྱོད་པའི་
སྟོབས་ འདུན་པ་སྒྱུར་བ་ ཉེས་པ་ལས་ བཟློག་པའི་སྟོབས་ཕྱིན་ཆད་ཀྱི་སྡོམ་སེམས་རྟེན་གྱི་
སྟོབས་ངོ་བོ་དད་པའོ། །ཁྱད་པར་རྡོ་རྗེ་འཆང་གིས་ཡོ་ག་རྣལ་འབྱོར་གསུམ་གྱི་སྤྱི་
ཁྲུས་ན་རཀ་དོང་སྤྲུགས་གླང་ཆེན་རབ་འབོགས་ཀྱི་རྒྱུད་ལས། དེ་བཞིན་
གཤེགས་པ་ཐམས་ཅད་ཀྱི་ཐུགས་ལས་བྱུང་བའི་ལྷའི་བུ་རྡོ་རྗེ་སེམས་དཔའ་
དེ་སྟོན་པ་རིགས་དྲུག་པའི་མདུན་དུ་འཁོད་དེ། དེ་བཞིན་གཤེགས་པ་ཐམས་
ཅད་ཀྱི་ཐུགས་ཀྱི་ཡང་སྙིང་ཡི་གེ་བརྒྱ་པ་གསུངས་ཏེ་སྡིག་སྒྲིབ་དག་པར་ཐུགས་
བསྐྱེད་པར་གསུངས་པ། འདི་ལ་ཆོ་ག་དང་འབྲེལ་བ། རྒྱས་པར་ཞི་བ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
རིགས་བརྒྱ། འབྲིང་པོ་བཞི་བཅུ་རྩ་གཉིས། བསྡུས་པ་དེ་ཉིད་རིགས་ལྔ།
ཤིན་ཏུ་བསྡུས་པ་གསང་ཆེན་རིགས་གཅིག་རྡོ་རྗེ་སེམས་དཔའི་སྒྲུབ་ཐབས་
རྣམས་ཡོད་ལ། འདིར་བསྒོམ་བཟླས་རྐྱང་པ་བྱེད་པའི་ལུགས་ལ་སྒོམ་ཐབས།
ཕྱི་ཕྱི་རྒྱུད་དང་མཐུན་པར་སྡིག་སྒྲིབ་དག་པ་ལ་སྤྱི་བོར་སྒོམ་པ། ནང་བླ་མེད་
ལྟར་ཤེས་རྒྱུད་དགྲོལ་བ་ལ་སྙིང་གི་དཀྱིལ་དུ་སྒོམ་པ། གསང་བ་མན་ངག་
རྫོགས་ཆེན་ལྟར་ན། རང་ཡེ་ནས་རྣམ་དག་ལྷའི་རང་བཞིན་དུ་ཤེས་པས་
རང་ལུས་རྡོར་སེམས་སུ་སྒོམ་པ་དང་གསུམ། དང་པོ་སྟོབས་བཞིའི་གནད་
དང་འབྲེལ་བར་བསྒོམ་པ་ནི། རང་ཐ་མལ་དུ་གནས་པའི་སྤྱི་བོར། པད་
ཟླའི་སྟེང་དུ་བླ་མ་རྡོ་རྗེ་སེམས་དཔའ་སྐུ་མདོག་དུང་ལྟར་དཀར་བ་མཚན་
དཔེའི་ཟླ་འོད་འཚེར་བ། ཞལ་རང་ལ་བསྟན་པ། ཞལ་གཅིག་ཕྱག་གཉིས་
གཡས་རྡོ་རྗེ་ཐུགས་ཀར་འཛིན་ཞིང་། གཡོན་དྲིལ་བུ་དཀུར་བསྟེན་པ། ཞབས་
གཡས་སྐྱིལ་ཀྲུང་ལས་ཅུང་ཟད་བརྐྱངས་པ་རྒྱལ་པོ་རོལ་སྟབས་སུ་ཞབས་
ཀྱི་མཐེ་བོང་རང་གི་ཚངས་བུག་ལེན་ཡོད་པ། རིན་པོ་ཆེའི་རྒྱན། དབུ་རྒྱན།
སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། སྐ་རགས། དོ་ཤལ།
ལྟེ་འོག་ཡན་འཁོར། སེ་མོ་དོ། ནུ་བར་སླེབས་སྟེ་བརྒྱད་དང་། དར་གྱི་ཆས་གོས།
དར་དཀར་པོའི་སྟོད་གཡོགས། ཚི་གུའི་སྨད་དཀྲིས། སྣ་ལྔའི་ཅོད་པན།
མཐིང་ཁྲའི་ཟི་ལྡིར་ལྟག་པ་ནས་ཕྱིར་འཕུང་བ། གར་གྱི་ཕུ་དུང་སྟེ། སྟོད་ཁེབས་ལྟ་བུ་ལ་ཕུ་དུང་
ཐུང་ངུ་ཡོད་པ་ལྔས་བརྒྱན་པ། ཐུགས་དབུས་ཟླ་སྟེང་ཧཱུྃ་དཀར་པོ་སྤུས་བྲིས་པ་
ལྟ་བུ་ཞལ་མདུན་བསྟན། མཐར་ཡིག་བརྒྱ་རྣམས་ལངས་སྟབས་ལྟར་གཡས་



འཇིགས་མེད་མདོ་སྔགས་བསྟན་འཛིན་གྱི་གསུང་།
བསྐོར་དུ་ཡོད་པ་ལ། དད་མོས་དྲག་པོས་བདག་གཞན་གྱི་སྡིག་ལྟུང་དག་
པ་ཞིག་ཁྱེད་མཁྱེན་ནོ་སྙམ་པ་རྟེན་གྱི་སྟོབས། སྔར་བྱས་ཀྱི་ལས་ངན་ལ་དུག་
འཐུང་བ་ལྟ་བུའི་འགྱོད་སེམས་ཀྱིས་སུན་འབྱིན་དང་། སྔགས་གསོལ་འདེབས་
ཚུལ་དུ་བཟླས་པའི་རྐྱེན་གྱིས་ཐུགས་ཀའི་སྔགས་ཕྲེང་ལས་བདུད་རྩི་བྱུང་
བ་ཐུགས་ཀ་ནས་ཕྱིར་ཐོན་སྐུའི་དབྱིབས་བརྒྱུད། ཞབས་གཡས་པའི་མཐེ་
བོང་གི་སེན་བར་ནས་ཚངས་བུག་ཏུ་ཞུགས། ཡས་ནས་མར་དྲི་མ་རྣམས་དེད།།
ས་འོག་ཏུ་སོང་། ལན་ཆགས་བདག་པོ་རྣམས་དྲི་ཁུ་བདུད་རྩིའི་རང་བཞིན་
ཅན་གྱིས་ཚིམ་པར་བསམ། མས་ཡར་བདུད་རྩིས་ལུས་གང་། དབང་དང་
དངོས་གྲུབ་ཐོབ་པར་མོས། ཕྱིན་ཆད་ཀྱི་སྡོམ་སེམས་དང་བཅས་པ་ནི་སྟོབས་
ཕྱི་མ་གཉིས་ཏེ། ཁྱད་པར་བྱང་ཆུབ་ཀྱི་སེམས་རིན་པོ་ཆེ་ནི་རྟེན་དང་། གཉེན་
པོའི་སྟོབས་གཉིས་ཀར་བསྔགས་ཤིང་། སྡིག་བཤགས་ཀྱི་མཆོག་ཏུ་གྱུར་
པས་སེམས་བསྐྱེད་དང་ལྡན་པས་མ་ཡེངས་པར་ངག་ཏུ། གང་ལ་ཉོན་མོངས་
ཤེས་བྱའི་སྒྲིབ་པ་རྣམས༔ དག་བྱེད་སེམས་བསྐྱེད་མཛད་པའི་རྡོ་རྗེ་སེམས༔
བདག་ གི་ སྤྱི་བོའི་གཙུག་ཏུ་ཨེ་མ་ཧོ༔ སྡིག་སྒྲིབ་དག་ནས་གནས་ལུགས་རྟོགས་པ་ལ་ངོ་མཚར་
བལོ། །ཐུགས་ཀའི་ཡིག་བརྒྱའི་སྔགས་ཕྲེང་བདུད་རྩིའི་ཆུས༔ བདག་གི་སྒྲིབ་
སོགས་སྦྱོང་བའི་དཔལ་དུ་ཤར༔ ཨོཾ་བཛྲ་ས་ཏྭ་ས་མ་ཡ༔ མ་ནུ་པཱ་ལ་ཡ༔
བཛྲ་ས་ཏྭ་ཏྭེ་ནོ་པ༔ ཏིཥྛདྲི་དྷོ་མེ་བྷ་ཝ༔ སུ་ཏོཏྟོ་མེ་བྷ་ཝ༔ སུ་པོོ་མེ་བྷ་ཝ
ཨ་ནུ་རཀྟོ་མེ་བྷ་ཝ༔ སརྦ་སིདྡྷིམྨེ་པྲ་ཡཙྪ༔ སརྦ་ཀརྨ་སུ་ཙ་མེ༔ ཙིཏྟཾ་ཤྲཱི་མ་
ཀུ་རུ་ཧཱུྃ༔ ཧ་ཧ་ཧ་ཧ་ཧོ༔ བྷ་ག་ཝཱན༔ སརྦ་ཏ་ཐཱ་ག་ཏ༔ བཛྲ་མ་མེ་མུཉྩ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
བཛྲ་བྷ་ཝ༔ མ་ཧཱས་མ་ཡ་ས་ཏཱ་ཨཱཝཧཱུྃ་ཕཊ༔ ཞེས་གྲངས་བསོག་མཐར། མགོན་
པོ་བདག་ནི་མི་ཤེས་རྨོངས་པ་ཡིས༔ དམ་ཚིག་ལས་ནི་འགལ་ཞིང་ཉམས
བླ་མ་མགོན་པོས་སྐྱབས་མཛོད་ཅིག༔ གཙོ་བོ་རྡོ་རྗེ་འཛིན་པ་སྟེ༔ ཐུགས་
རྗེ་ཆེན་པོའི་བདག་ཉིད་ཅན༔ འགྲོ་བའི་གཙོ་ལ་བདག་སྐྱབས་མཆི༔ སྐུ་
གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་
ལོ་བཤགས་སོ། །སྡིག་པ་དང་སྒྲིབ་པ་ཉེས་ལྟུང་དྲི་མའི་ཚོགས་ཐམས་ཅད་
བྱང་ཞིང་དག་པར་མཛད་དུ་གསོལ། ཞེས་རྩེ་གཅིག་གསོལ་བ་བཏབ་པས་
ཞལ་འཛུམ་སྡིག་སྒྲིབ་དག་པའི་གནང་བ་བྱིན་པར་བསམ། གཉིས་པ་ནི།
ལྷ་ཁྱོད་བླ་མ་རྡོ་རྗེ་སེམས་དཔའ་དབུ་མའི་ལམ་ནས་བརྒྱུད་དེ་སྙིང་གར་བཞུགས་སུ་གསོལ་བྱོན༔
པའི་སྐུ་ལས་འོད་ཟེར་སྤྲོ་བསྡུས་རྒྱལ་བ་མཆོད། སེམས་ཅན་གྱི་དོན་བྱས་
དངོས་གྲུབ་བསྡུས་ཏེ་སྙིང་གར་ཐིམ་པར་དམིགས་ལ་སྔགས་བཟླའོ། །གསུམ་
པ་ནི། བདག་དང་ལྷ་གཉིས་གཉིས་སུ་མེད་པར་བལྟ༔ རང་ལུས་རྡོར་སེམས་
ཐུགས་ཀའི་བླ་མ་ཡེ་ཤེས་སེམས་དཔའི་ཚུལ་གྱིས་ཐུགས་ཀའི་སྔགས་ཕྲེང་
སྤྲོ་བསྡུས་སྣོད་བཅུད་ལྷ་སྔགས་ཡེ་ཤེས་སུ་གསལ་བས་ཧེ་རུ་ཀའི་ཡིག་བརྒྱ་
ཉེར་གཅིག་སོགས་བཟླས་མཐར། དམིགས་མེད་དུ་བཞག་ལ། སྦྱང་བྱ་སྦྱོང་
བྱེད་ཀྱི་རྟོག་ཚོགས་ཡེ་ནས་རང་བཞིན་མ་གྲུབ་པའི་རིག་སྟོང་དོན་གྱི་རྡོ་རྗེ་
སེམས་དཔའི་རང་ཞལ་བལྟ་ཞིང་འཛིན་མེད་དུ་མཉམ་པར་འཇོག་པ་ནི་དོན་
དམ་པའི་བཤགས་པ་བླ་ན་མེད་པའོ། །རྒྱུན་དུ། ཕྱི་ཡེ་ཤེས་ལྷ་ལ་ཐུགས་
རྒྱུད་བསྐུལ་ཞིང་ནུས་པའི་བཅུད་ཀྱིས་སྡིག་སྒྲིབ་བཀྲུ་ཕྱིར་རང་གི་སྤྱི་བོར་རྡོ་



འཇིགས་མེད་མདོ་སྔགས་བསྟན་འཛིན་གྱི་གསུང་།
རྗེ་སེམས་དཔའ་བསྒོམ་ཞིང་བཟླས་པ་དང་། ནང་ཐུགས་རྗེ་བཅུད་ཀྱིས་རང་
རྒྱུད་འདུལ་ཕྱིར་སྙིང་གར་བསྒོམ་ཞིང་བཟླས་པ་དང་། གསང་བ་གཉིས་མེད་
ལམ་དུ་ཁྱེར་བ་རང་སེམས་རྡོ་རྗེ་སེམས་དཔའི་ངོ་བོར་བསྒོམ་ཞིང་བཟླས་པ་
བྱའོ། །ཕན་ཡོན་མེ་ཏོག་བཀོད་པར། བླ་མ་རྡོ་རྗེ་སེམས་བསྒོམ་ན། །རང་
རྒྱུད་ཡི་གེ་བརྒྱ་བའི་མཐུས། །སྒྲིབ་པ་རྣམ་གཉིས་བྱང་བར་འགྱུར། །ཞེས་
གསུངས་སོ། །དེའི་སྡིག་སྒྲིབ་སྦྱོང་བའི་ཁྲིད་སོང་།
གཉིས་པ་ཚོགས་བསགས་པ་ལ་བརྟེན་ནས་གཉེན་པོ་ཡེ་ཤེས་བསྐྱེད་པའི་མཎྜལ་
གྱི་ཁྲིད་ལ། སྒྲུབ་པའི་མཎྜལ་དང་། མཆོད་པའི་མཎྜལ་གཉིས། དང་པོ་ལ་རྒྱུ་
དང༌། ཚོགས་ཞིང་བསྒྲུབ་པ་གཉིས་ཀྱི། དང་པོ་མཎྜལ་དང་ཚོམ་བུ་གཉིས་
རྒྱུ་རབ་འབྲིང་ཐ་མ་གང་འབྱོར། དངོས་གཙང་སྐྱོན་མེད་པ་དང་། བ་བྱུང་ལྔ་
དྲི་བཟང་ཆུས་གདབ་པའི་མཎྜལ་ཚོམ་བུ་ལྔ་པ་ཚོགས་རྟེན་དུ་བཀོད་ལ་རྒྱུ་
བཟང་སྤུས་གཙང་བཀོད་ལེགས་ཀྱི་མཆོད་པས་བསྐོར། ཚོགས་ཞིང་བསྒྲུབ་པ།
བདག་ཉིད་རྡོ་རྗེ་སེམས་དབའི་མདུན་གྱི་ནམ་མཁའ་སུ པད་ཟླའི་སྟེང་སེབ་ཁྲི་ད་ཉི་ཟླག་དན་ལ་
ཐུགས་ཀྱི་ངོ་བོ་རྩ་ བའི་བླ་མ་དེའི་སྐུའི་རྣམ་པ་བདྨའི་སྐུར་བཞེངས་ ནས བཞུགས་པ་ལ་
བརྒྱུད་པའི་བླ་མ་རྒྱ་བོད་རིག་འཛིན་རྣམས་ཀྱིས་བསྐོར་བ། གཡས་སུ་སེང་ཁྲི་པད་ཟླར་ཤཱཀྱ་ཐུབ་པ་ལ་ཕྱོགས་
བཅུའི་སངས་རྒྱས་མ་ལུས་འཁོར་དང་བཅས་ རྒྱབ་ཏུ་སེང་ཁྲིར་ཤེར་ཕྱིན་དང་རྫོགས་ཆེན་གྱི་
རྒྱུད་གཙོ་བོར་བྱས་པའི་དུས་གསུམ་གྱི་གསུང་རབ་གླེགས་བམ་གྱི་རྣམ་བས་རང་སྒྲ་སྒྲོགས་པ། གཡོན་དུ་རྒྱལ་བ་
བྱམས་པ་ལ་ཕྱོགས་བཅུའི་དགེ་འདུན་འཕགས་ཚོགས་ཀྱིས་བསྐོར་བ། མདུན་དུ་གདན་ཁྱད་པར་མཐོ་བའི་སྟེང་
རང་གི་ལྷག་པའི་ལྷ་རྒྱུད་སྡེ་བཞིའི་ཡི་དམ་ཞི་ཁྲོས་བསྐོར་བ། མཚམས་སུ་ཆོས་སྲུང་། ཕྱི་འཁོར་དཔའ་བོ་
ལ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
མཁའ་འགྲོ་དཀར་ཕྱོགས་ཐམས་ཅད་ཀྱིས་བསྐོར་བ་ཀུན་ཀྱང་། བདག་ སོགས་ སྨིན་གྲོལ་མཛད་
པའི་དཔལ་དུ་རོལ༔ གཉིས་པ་མཆོད་པའི་མཎྜལ་ནི། སྐུ་གསུམ་གྱི་
ཞིང་ཁམས་སྤྲུལ་ནས་འབུལ་བ་སྟེ། ཕྱི་རིན་ཆེན་བཀོད་པའི་མཎྜལ་ལ།
མཎྜལ་བྱི་དོར་ཆག་ཆག་གདབ་པ་སོགས་ཚོམ་བུ་སོ་བདུན་དང་། བདུན་
མ་ སོགས་ ཕྱག་ ལེན་ ལྟར་དང༌། ཧྲི༔ རིན་ཆེན་ལུས་སེམས་བཀོད་པའི་
མཎྜལ་འདི༔ ཞེས་གླིང་བཞི་རི་རབ་ལྷ་གནས་དང་བཅས་པའི་སྟོང་གསུམ་
འཇིག་རྟེན་གྱི་ཞིང་ཁམས་བྱེ་བ་ཕྲག་བརྒྱ་སྣོད་བཅུད་ཀྱི་འབྱོར་བ་ཕུན་སུམ་ .
ཚོགས་པས་ཡོངས་སུ་གང་བར་དམིགས་ཏེ། བླ་མ་སྤྲུལ་བའི་སྐུར་འབུལ་
བ་སྤྲུལ་སྐུའི་མཎྜལ། ནང་ལུས་བཀོད་པའི་མཎྜལ། རང་ལུས་ཤིན་ཏུ་
གཅེས་པ་སེམས་ཅན་མང་པོའི་རྟེན་གནས་ལོངས་སྤྱོད་དུ་གྱུར་པ། དལ་
འབྱོར་བཅོ་བརྒྱད་ཀྱི་ཡོན་ཏན་ཅན། དེའི་ གཉེན་ གྲོགས་མཛའ་བཤེས་
ཀྱི་ཚོགས་དང་། དེ་དག་གི་ལོངས་སྤྱད་བྱ་ཚོགས་དྲུག་གི་ཡུལ་ཐམས་ཅད་
དང་བཅས་ཞེན་འཛིན་འཕོངས་མེད་དུ་བླ་མ་ལོངས་སྐུར་འབུལ་བ་ལོངས་
སྐུའི་མཎྜལ། གསང་བ་སེམས་ཉིད་བཀོད་པའི་མཎྜལ། སྐྱེ་མེད་གདོད་མའི་
གཞི་ལ། འགག་མེད་འོད་གསལ་གྱི་རང་རྩལ། ཡུལ་དབང་རྣམ་ཤེས་ཀྱི་
རོལ་བ་འཛིན་མེད་རང་གསལ་ཀྱི་ཚོམ་བུར་བཀོད་དེ་ཆོས་སྐུར་འབུལ། དེ་
དག་རྡུལ་གཅིག་གི་སྟེང་རྡུལ་སྙེད་ཀྱི་ཞིང་ཁམས་ཅིར་ཡང་འཆར་བའི་ཆོས་
ཉིད་བསམ་གྱིས་མི་ཁྱབ་པ་རྣམ་པ་ཐམས་ཅད་པའི་ཚུལ་ཁོང་དུ་ཆུད་པས་
ཕུལ་བས། བདག་ གཞན་ གྱི་ སྒྲིབ་ གཉིས་ བྱང་། ཚོགས་གཉིས་ རྫོགས།



འཇིགས་མེད་མདོ་སྔགས་བསྟན་འཛིན་གྱི་གསུང་།
ཉམས་རྟོགས་ཁྱད་པར་ཅན་རྒྱུད་ལ་སྐྱེ། བླ་མ་སྐུ་གསུམ་གྱི་ཞིང་རྒྱ་མཚོ་
དང༌། དོན་དེ་དག་གི་གོ་འཕང་ལ་ལོངས་སྤྱོད་པར་སྨོན་པ་དང་བཅས་པའི་
བློས། ཡུལ་དང་ཆོ་ག་མ་མགོན་མེད་རྣམས་ཀྱི་མགོན་བཏབད་དེ་ཐམས་ཅད་
ཀུན་འདུས་རྩ་བའི་བླ་མར་འབུས བ ་བདག་གཅིག་ཀློབ་ཁ་
དང༔ སྨོན་ལམ་ གྱི་མཎྜལ། གནས་སྐབས་ནས་ཞིང་དམཐར་ཐུག་དོན་སྐུ་
གསུམ་མངོན་དུ་གྱུར་པ་ལ་ཁོང་རྒྱུད་ཤོག་ ཅེས་ སོ། །འདི་ལྟར་ཚོགས་
བསགས་པས་ཤེས་རབ་ཁྱད་པར་ཅན་རྒྱུད་ལ་སྐྱེ། དཔེའི་ཡེ་ཤེས་མངོན་
སུམ་རྟོགས། དེས་བསོད་ནམས་ཀྱི་ཚོགས་ཡང་དག་པར་བསྒྱུར་ཏེ་
སངས་རྒྱས་འཐོབ་བོ། །རྒྱུན་དུ། ཕྱི་རིན་པོ་ཆེའི་མཎྜལ་བླ་མ་སྤྲུལ་སྐུ་ལ་
འབུལ། འབྲས་བུ་ཡང་སྤྲུལ་སྐུ་ལ་སྤྱོད། ནང་ལུས་ཀྱི་མཎྜལ་ལོངས་སྐུ་ལ་
འབུལ། འབྲས་བུ་ཡང་ལོངས་སྐུ་ཐོབ། གསང་བ་སེམས་ཀྱི་མཎྜལ་ཆོས་
སྐུ་ལ་འབུལ། འབྲས་བུ་ཆོས་སྐུའི་གོ་འཕང་ཐོབ་པའོ། །ཁྱད་པར་ཡོན་ཏན་
གྱི་ཞིང་མཆོག་བླ་མ་ཡིན་པ་དང་། འཁོར་བའི་འཁྲུལ་རྩ་བདག་འཛིན་དེའི་
གཞི་མ་སྒོ་གསུམ་ཡིན་པ་དང་། ཚོགས་རྫོགས་ཕུལ་ཆེ་ཆུང་དང་། བདག་
བཟུང་གཏོང་ཕོད་ཀྱི་སེམས་ཆེ་ཆུང་ལས་དངོས་རྫས་ཆེ་ཆུང་མི་གཙོ་བས།
དེའི་ཕྱིར་སྐུ་གསུམ་གྱི་ངོ་བོ་རྩ་བའི་བླ་མ་ལ་རང་གི་སྒོ་གསུམ་བྲན་དུ་ཕུལ་
ཏེ། ཕྱིན་ཆད་བདག་གི་བའི་བློས་རང་འདོད་སྒྲུབ་པ་སྤངས་ཏེ་བླ་མ་མཉེས་
པའི་ཐབས། སྒོ་གསུམ་གྱིས་སྐུ་གསུང་ཐུགས་ཀྱི་ཞབས་ཏོག་དང་། སྡིག་
སྤོང་དགེ་སྒྲུབ་སྤྱི་དང་། ཁྱད་པར་བྱམས་རྩེ་བྱང་ཆུབ་ཀྱི་སེམས་དང་། བདག་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
མེད་ཀྱི་གནས་ལུགས་བསལ་བཞག་བྲལ་བའི་ཆོས་ཉིད་རང་རྩལ་ཡེ་ཤེས་
ཀྱི་འཁོར་ལོ་འཛིན་མེད་རང་གྲོལ་གྱི་མཎྜལ་ནི་བླ་མ་མཉེས་པའི་ཕུལ་དུ་གྱུར།
ཟུང་འཇུག་དོན་དམ་པའི་ཚོགས་མཆོག་བླ་ན་མེད་པ། ད་ལྟ་ཉིད་ནས་སྐུ་
གསུམ་བླ་མའི་གོ་འཕང་མངོན་དུ་བྱེད་པའི་ཐབས་མཆོག་བླ་མའི་མན་ངག་
གི་གསང་བ་དམ་པ་ཡིན་པས་གནད་འདི་ཟིན་པ་གལ་ཆེའོ། །མཐར་དགེ་
རྩ་བསྔོ། དེས་བསོད་ནམས་ཀྱི་ཚོགས་ཡང་དག་པར་བསྒྱུར་ཏེ་ལམ་གྱི་མཐུན་
རྐྱེན་ཚང་ཞིང་སངས་རྒྱས་པའི་ཁྲིད་དོ། །
གསུམ་པ་ཡང་དག་པ་ངེས་གསང་གི་ལམ། མ་སྐྱེས་པ་སྐྱེ། སྐྱེས་པ་མི་ཉམས།
མི་ཉམས་པར་གོང་འཕེལ་དུ་འགྱུར་བའི་ཁྲིད་བླ་མའི་རྣལ་འབྱོར་ལ། རིག་འཛིན་
གྲུབ་པའི་བརྒྱུད་ལྡན་མཁྱེན་བརྩེ་ནུས་པའི་མཛོད་འཆང་བླ་མ་དམ་པ་ནི་བྱིན་
རླབས་དངོས་གྲུབ་ཐམས་ཅད་ཀྱི་རྩ་བར་ངེས་པས། དད་མོས་བརྩོན་པས་མཉེས་
པ་གསུམ་གྱིས་བསྟེན་ན་ལམ་རྐྱེན་གཞན་ལ་མི་ལྟོས་པར་ཚེ་འདིར་གདོད་མའི་
མགོན་པོའི་གོ་འཕང་མཆོག་ལ་བདེ་བླག་ཏུ་སྦྱོར་བའི་མྱུར་ལམ་མཆོག་ཏུ་ཟབ་པ་སྟེ།
ཨ་ཏི་བཀོད་པ་ཆེན་པོ་ལས། བླ་མ་བསྒོམ་དང་བསྟོད་དང་བསམ་པ་ཡིས། །སངས་
རྒྱས་འབྲས་བུ་གཅིག་པུར་འགྲུབ་པར་ངེས། །ཞེས་གསུངས་པས། བསྒོམ་
ཐབས་བསྐྱེད་རྫོགས་གཉིས་ལས། དང་པོ་ལ། ཕྱི་གསོལ་བ་འདེབས་ཕྱིར་
མདུན་མཁར་སྒོམ་པ། ནང་སྨིན་ལམ་བླང་ཕྱིར་སྤྱི་བོར་སྒོམ་པ། གསང་བ་
གྲོལ་ལམ་སྒོམ་ཕྱིར་སྙིང་དབུས་སུ་སྒོམ་པ་དང་གསུམ། དང་པོ་ནི། རང་གི་
སྨིན་ཕྲག་གི་ཐད་ཀྱི་མདུན་གྱི་ནམ་མཁར་ཡེ་ཤེས་ཀྱིས་ཉོན་མོངས་བསྲེག་པ་མཚོན་བྱེད་མེ་དཔུང་འབར་
11



I，,་
འཇིགས་མེད་མདོ་སྔགས་བསྟན་འཛིན་གྱི་གསུང་།
བའི་སྟེང་ཤེས་རབ་ཀྱིས་བདག་འཛིན་བསྒྲལ་བའི་ཞིང་ལྤགས་རློན་པའི་སྟེང་༔ སངས་རྒྱས་ཀུན་
འདུས་རྩ་བའི་བླ་མའི་སྐུ་ ཡིན་ལུགས་རིག་པའི་གཤིས་རྩ་རང་རྣལ་འབྱོར་པའི་ཆས་ནི་སྲིད་
ཞིའི་མཐའ་ལས་རྒྱལ་བའི་དཔའ་མཚན་སྟག་ཤམ་ དང་ཕྱིན་དྲུག་མཐར་ཕྱིན་རུས་ བའི་རྒྱུན་སྤྱི་བོར་རུས་
པའི་འཁོར་ལོ། སྙན་ཆ། མགུལ་ཆུན། གདུ་བུ། སྐ་རགས། སེ་རལ་ཁ་སྟེ་དྲུག་དབུ་སྐྲ་ཐོར་ཅོག་རང་དོན་མཉེས་
བས་ཕྱེད་བཅིང་། གཞན་དོན་གྲུབ་བས་ཕྱེད་གྲོལ་གསོལ་ ཕྱག་ གམས་ཐབས་ཤེས་ཟུང་འཇུག་གི་
ལམ་སྟོན་པའི་ཐོད་པ་ལྟག་སྤྲོད་ཀྱི་ཌཱ་རུ་ནམ་མཁར་དཀྲོལ་བའི་སྒྲས༔ རྩ་གསུམ་དབའ་
བོ་མཁའ་འགྲོ་དབང་དུ་སྡུད༔ གཡོན་པས་བྷན་ཐོད་ཐུགས་དྲི་མ་མེད་པའི་ཕྱི་དཀར་
པོ། ཐུགས་རྗེས་ཆགས་པའི་ནང་དམར་མདངས་ཅན་ནང་། བདེ་སྟོང་དབྱེར་མེད་ཀྱི་ངོ་བོ་བྱང་སེམས་བདུད་
རྩི་དཀར་དམར་གྱིས་བཀང་བ་ལྟག་པ་ནས་བཟུང་། དཔྲལ་བ་བདག་ལ་བསྟན་ཏེ་བླུགས་པའམསྟོབས་
ཐུགས་བརྩེས་རྗེས་སུ་བཟུང་སྟེ་གཏོར་བླུགས་ཀྱི་དབང་བསྐུར་ནུས་པས་དོན་བརྒྱུད་ཀྱི་དགོངས་པ་
སྙིང་ལ་དབབ་པས་རྒྱུད་གྲོལ་ནས༔ རྩ་བའི་བླ་མའི་གོ་འཕང་ཐོབ་པར་མཛད་པའི་གཟི་
བྱིན་གྱིས་མངོན་སུམ་ལྟ་བུར་བཞུགས་པར་བསྒོམ༔ དེའི་མཐར་བརྒྱུད་པའི་བླ་མས་ཨ་
ལོང་བཞིན་བསྐོར་བར་བསྒོམ་པ་གྲལ་ཐབས། བླ་མའི་དབུའི་སྤྱི་བོ་ནས་
འོད་ལྔའི་ཐིག་ལེའི་ཀློང་དུ་ཡར་བརྩེགས་མར་སྒོམ་པ་ཐོ་བརྩེགས་ལུགས།
སྟེང་གི་ཆར་བརྒྱུད་པའི་བླ་མ། བར་གྱི་ཆར་ཡི་དམ་ལྷ་ཚོགས། འོག་གི་ཆ་
ལ་དཔའ་བོ་མཁའ་འགྲོ་ཆོས་སྐྱོང་སྲུང་མ་རྣམས་གངས་རི་ཆེན་པོ་ལ་སྤྲིན་
གཏིབས་པ་བཞིན་བཞུགས་པར་བསམ་པ་བརྒྱུད་རིམ་ཁྲོམ་ཚོགས་ཏེ་གང་
རུང་བསྒོམ་ཆོག །དེ་ནས་ཡིད་ཀྱིས་སྤྱན་དྲངས། ཡན་ལག་བདུན་པ་
འབུལ། གསོལ་བ་གདབ་པ་ནི། དེའང་ཚེ་འདིར་རྡོ་རྗེ་འཆང་སྒྲུབ་པ་ལ།



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
རང་བྱུང་ལྷན་སྐྱེས་ཀྱི་ཡེ་ཤེས་རྟོགས་དགོས། དེ་བླ་མའི་བྱིན་རླབས་ལ་
རག་ལས། བྱིན་རླབས་བཅར་ཕོག་ཏུ་རྒྱུད་ལ་འཇུག་པ་དད་མོས་ཁོ་ནར་རག་
ལས། དེའང་ཡོན་ཏན་དྲན་པ་ལ་རག་ལས་པས། རང་རེ་སྔར་བྱོན་སངས་
རྒྱས་རྣམས་ཀྱི་ཐུགས་རྗེས་གཟིགས་པའི་ཡུལ་དུ་མ་གྱུར། ཐབས་ཤེས་
ཀྱི་མིག་དང་བྲལ། བཤེས་གཉེན་གྱི་ལོང་ཁྲིད་མཁན་མེད། དགེ་གྲོགས་
ཀྱི་འཁར་བས་བོར། ལས་ཉོན་གྱིས་སེམས་འཁྲུགས། ངན་སོང་གི་གཡང་
ཁར་འཕྱན་ཏེ་ཤིན་ཏུ་ཉམ་ཐག་པའི་སྐབས་འདིར་བླ་མ་རིན་པོ་ཆེའི་དགོངས་
པ་སངས་རྒྱས་དང་མཉམ་ཡང་། བཀའ་དྲིན་སངས་རྒྱས་ལས་ཀྱང་ཆེ་བས།
ལེགས་ཉེས་ཀྱི་མིག་ཕྱེས། ཐར་པའི་སྐམ་སར་བཞག །ཐམས་བཅད་མཁྱེན་
པའི་གྲོང་ཁྱེར་དུ་དབུགས་འབྱིན་པར་མཛད་པས་ཐུགས་རྗེ་རེ་ཆེ་སྙམ་དུ།
མིག་མཆི་མ་འཁྲུགས། ལུས་བ་སྤུ་གཡོ། བློ་སྣ་བླ་མས་འཕྲོག །བསམ་རྒྱུ་
བླ་མ་ལས་མེད། ལུས་སེམས་ཚུགས་མི་ཐུབ་པའི་མོས་གུས་གདུང་ཤུགས་
དྲག་པོས། ཐོག་མར་སྐུ་གསུམ་བརྒྱུད་པའི་གསོལ་འདེབས་ནི། ཨོཾ་
ཨཱཧཱུྃ། ཡེ་ནས་རང་གྲོལ་སངས་རྒྱས་ཀུན་གྱི་བབ། །ཆོས་སྐུ་ཀུན་ཏུ་
བཟང་ལ་གསོལ་བ་འདེབས། །དེ་ཡི་རང་མདངས་ལོངས་སྐུའི་ངོ་བོ་ཉིད། །
ཐུགས་མཆོག་རྡོ་རྗེ་སེམས་ལ་གསོལ་བ་འདེབས། །སེམས་དཔའ་སྤྲུལ་སྐུའི་
གཞན་དོན་རྫོགས་མཛད་པའི། །དགའ་རབ་རྡོ་རྗེའི་ཞབས་ལ་གསོལ་བ་
འདེབས། །རྡོ་རྗེ་སྙིང་པོའི་ཡང་ཞུན་དབལ་གྱི་སེང་། །རིག་འཛིན་འདུས་
བའི་སྐུ་ལ་གསོལ་བ་འདེབས། །སྐྱེ་འཆིའི་འཇིགས་པ་མི་མངའ་རྡོ་རྗེའི་སྐུ། །



འཇིགས་མེད་མདོ་སྔགས་བསྟན་འཛིན་གྱི་གསུང་།
བདྨ་ཐོད་ཕྲེང་རྩལ་ལ་གསོལ་བ་འདེབས། །བརྒྱུད་གསུམ་བླ་མའི་ཆུ་བོ་
འདུས་པའི་མཚོ། །རྡོ་རྗེ་རིག་འཛིན་ཞབས་ལ་གསོལ་བ་འདེབས། །ཀློང་
གསལ་སྙིང་བོའི་སྙན་བརྒྱུད་སྟོན་མཛད་པའི། །དྲིན་ཆེན་བླ་མའི་ཞབས་ལ་
གསོལ་བ་འདེབས། །དུག་ལྔའི་འཁྲུལ་བ་ཞི་བར་བྱིན་གྱིས་རློབས། །རང་
སེམས་རྩ་བ་ཆོད་པར་བྱིན་གྱིས་རློབས། །ཕུང་པོ་རིགས་ལྔར་སྨིན་པར་བྱིན་
གྱིས་རློབས། །སེམས་ཉིད་ཆོས་སྐུར་གྲོལ་བར་བྱིན་གྱིས་རློབས། །ཞེས་
དང༌། ཀློང་གསལ་རྡོ་རྗེ་སྙིང་པོའི་བརྒྱུད་འདེབས་ནི། ཧཱུཾ་ཧཱི༔ སྐྱེ་མེད་ཆོས་
སྐུ་ཀུན་ཏུ་བཟང་པོ་དང་༔ ལྷུན་གྲུབ་ལོངས་སྐུ་རིགས་ལྔ་གངས་ཆེན་མཚོ་
དགའ་རབ་རྡོ་རྗེའི་ཞབས་ལ་གསོལ་བ་འདེབས༔ ཟག་མེད་འཇའ་ལུས་
འགྲུབ་པར་བྱིན་གྱིས་རློབས༔ སྙིང་བོའི་དོན་སྟོན་ཤྲཱི་སིདྷ་དང༔ འཆི་མེད་
རིག་འཛིན་པདྨ་འབྱུང་གནས་དང༔ བདེ་ཆེན་རྒྱུ་མཚོའི་ཞབས་ལ་གསོལ་
བ་འདེབས༔ ཟག་མེད་འཇའ་ལུས་འགྲུབ་པར་བྱིན་གྱིས་རློབས༔ རིག་
འཛིན་ཆེན་པོ་བདུད་འདུལ་རྡོ་རྗེ་དང་༔ ཀློང་གསལ་དོན་སྟོན་དྲིན་ཆེན་བླ་
མའི་སྐུ༔ ལུང་ཟིན་ཆོས་བདག་རྣམས་ལ་གསོལ་བ་འདེབས༔ ཟག་མེད་
འཇའ་ལུས་འགྲུབ་པར་བྱིན་གྱིས་རློབས༔ འབུམ་ཕྲག་དྲུག་ཅུ་བཀའ་ཡི་བྱ་ར་
བ སྔགས་བདག་དྲང་སྲོང་སྐྱེས་བུ་ལེགས་པ་རྩལ༔ དམ་ཅན་རྒྱ་མཚོའི་
ཞབས་ལ་གསོལ་བ་འདེབས༔ སྒྲུབ་པའི་བར་ཆད་ཞི་བར་བྱིན་གྱིས་
རློབས༔ དེ་ནས་བླ་མའི་ཡོན་ཏན་རྗེས་སུ་དྲན་པས་རྒྱང་འབོད་ཀྱི་གསོལ་
འདེབས་དབྱངས་སྙན་པོས་འདི་སྐད་དོ། བླ་མ་ལ་གསོལ་བ་འདེབས་སོ



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ལན་གསུམ། བླ་མའི་ཐུགས་ཀྱི་གཤིས་ལུགས་ངོ་བོའི་ཆ་ནས་སྐྱེ་མེད་
སྤྲོས་པ་ཐམས་ཅད་དང་བྲལ་ཞིང་སོ་སོ་རང་རིག་པའི་ཡེ་ཤེས་ཀྱི་ཡུལ་དུ་
གྱུར་པའི་ཀ་དག་གི་ཡེ་ཤེས་ཆེན་པོ་ཆོས་སྐུ༔ རང་བཞིན་ཡེ་ཤེས་ལྷུན་
གྱིས་གྲུབ་པ་ཟག་མེད་ཀྱི་ཡོན་ཏན་འགག་མེད་ཀྱི་ལོངས་སྐུ༔ ཟུང་འཇུག་
རིག་པའམ་ཐུགས་རྗེ་ཡེ་ཤེས་ནི་འཁོར་འདས་ཡོངས་ཁྱབ་ཕྱོགས་མེད་ཀྱི་སྤྲུལ་
སྐུ༔ སྟེ། སྐུ་གསུམ་རིན་པོ་ཆེ་མཁྱེན་ནོ༔ བླ་མ་ལ་གསོལ་བ་འདེབས་སོ
ལན་གསུམ། ཕྱོགས་བཅུའི་སངས་རྒྱས་རྣམས་ཀྱིས་ གཟིགས་པ་ ཡོལ་མེད་
ཆེན་པོས་ད་ལྟའི་གདུལ་བྱའི་དོན་དུ་དགོངས་ཏེ་སྤྲུལ་ལཿ མདོ་སྔགས་དམ་
པའི་ཆོས་ཀྱི་ཇི་ལྟ་བ་དང་། ཇི་སྙེད་པའི་གནས་མངོན་པར་སྟོན་པའི་གཏེར་
མཛོད༔ དུས་གསུམ་འཕགས་ཚོགས་རྒྱ་མཚོ་བྱོན་པའི་དགེ་འདུན་རྣམས་ཀྱི་
ཚོགས་ལས་སྤངས་རྟོགས་མངོན་པར་མཐོ་བའི་འདྲེན་པའི་དེད་དཔོན་
ཆེན་པོ་མཆོག་གསུམ་རིན་པོ་ཆེ་མཁྱེན་ནོ༔ བླ་མ་ལ་གསོལ་བ་འདེབས་སོ
ལན་གསུམ། སྐྱབས་གནས་གསུམ་འདུས་ཀྱི་བླ་མེད་དུ་གྱུར་ཅིང་། སངས་
རྒྱས་ལས་ཀྱང་མཛད་པ་ལྷག་པ་བླ་མ་ཡི་སྟེ་འདྲེན་པ་དགེ་འདུན་དག་ལས་མཆོག་
ཏུ་གྱུར་པའི་སྟོན་པ། ཡི་དམ་ལྷག་པའི་ལྷ་ནི་འཁོར་བ་སྣོད་བཅུད་ཡེ་ནས་
དག་པ་སྟེ་དེ་དག་ཀུན་འདུས་ཀྱི་ལྷ་དེའི་རྣམ་པ་དབྱིབས་ཅན་བསྒོམ་པའི་
གཙུག་གི་རྒྱན༔ དུ་བསྒོམ་ན་དངོས་གྲུབ་འགྲུབ་སྟེ་ལམ། དབྱིངས། ཡེ་
ཤེས། འཇིག་རྟེན། ལས་བྱེད། ཤ་ཟ་སོགས་གྲངས་མེད་པའི་མཁའ་འགྲོ་
ཐམས་ཅད་ཀྱི་གཙོ་བོ། ཆོས་ཉིད་ཀྱི་མཁའ་ཀློང་ལ་ཐུགས་རྗེའི་ཤུགས་ཀྱིས་



འཇིགས་མེད་མདོ་སྔགས་བསྟན་འཛིན་གྱི་གསུང་།
འགྲོ་བའི་ཀི་ཡི་ཚོགས་དཔོན༔ དེ་སྤྱི་དཔལ་ཆེན་པོ། རྩ་གསུམ་རིན་པོ་ཆེ་
མཁྱེན་ནོ༔ བླ་མ་ལ་གསོལ་བ་འདེབས་སོ༔ ལན་གསུམ། སྔོན་འདས་
པའི་དུས་བྱོན་པའི་སངས་རྒྱས་རྣམས་ཀྱི་སྤྲུལ་པ༔ ཡིན་ཏེ། དེ་དག་གི་ཡོན་
ཏན་ལ་མངའ་དབང་བསྒྱུར་ད་ལྟའི་སངས་རྒྱུས་ཀྱི་རྒྱལ་ཚབ༔ ཡིན་ཏེ།
རིགས་སྲུང་བ་༡། གདུང་འཚོབ་པ༢། མཛོད་འཛིན་པའི་༣འཁོར་ལོས་བསྒྱུར་
བའི་སྲས་རྒྱལ་ཚབ་ཏུ་འོས་པའི་མཚུངས་ཆོས། གདོད་མའི་མགོན་པོའི་
རིགས། དེ་ལས་བྱུང་ཞིང་། གཞན་དེའི་རིགས་སུ་བྱེད་པས་རིགས་བསྲུང་
བ༡། དེའི་སྐུ་དང་ཡེ་ཤེས་ཀྱི་ཆོས་ཁམས་རྒྱ་མཚོ་ལ་མངའ་དབང་འབྱོར་བས་
གདུང་འཚོབ་ནུས༢། དེའི་ཆོས་མཛོད་སྙིང་པོ་དང་། ཡན་ལག་ཏུ་གྱུར་པ་
ཐམས་ཅད་འཛིན་པའི་ ༣ཡོན་ཏན་དང་ལྡན་པའི་ཕྱིར་རོ། །མ་འོངས་སངས་
རྒྱས་ཀྱི་འབྱུང་གནས༔ ཡིན་ཏེ་བླ་མ་ལ་བརྟེན་ནས་འབྱུང་བའི་ཕྱིར་དུས་གསུམ་
རིན་པོ་ཆེ་མཁྱེན་ནོ༔ བླ་མ་ལ་གསོལ་བ་འདེབས་སོ༔ ལན་གསུམ། དེས་
ན་ཕྱོགས་བཅུའི་སངས་རྒྱས་མ་ལུས་ཐམས་ཅད་ཀྱི༔ ཡོན་ཏན་དང་ཕྲིན་
ལས་གཅིག་ཏུ་འདུས་པ་རིན་པོ་ཆེ༔ རྩ་བའི་བླ་མའི་ཞབས་པད་ལ་གུས་
ཤིང་ཡིད་ཆེས་པས་ཅི་མཛད་ཁྱེད་ཤེས་བློ་གཏད་ལིང་སྐྱུར་གྱི་འདུན་པས་
གསོལ་བ་འདེབས༔ སོ། །ལུས་རགས་པ་འདི་འཇའ་ལུས་སུ་གྱུར་སེམས་
འཁྲུལ་བ་འདི་ཆོས་སྐུ་རུ་འགྲུབ་པར་བྱིན་གྱིས་རློབས༔ སྙམ་པ་དང་། ཡང་
དང༌ ཡང་ ནས། མཁྱེན་ནོ་མཁྱེན་ནོ་བླ་མ་མཁྱེན་ནོ༔ ལན་གསུམ༔ སངས་
རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་རིག་འཛིན་བདུད་འདུལ་རྡོ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
རྗེ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ སངས་རྒྱས་ཀུན་
འདུས་ཀྱི་ངོ་བོ་དྲིན་ཆེན་རྩ་བའི་བླ་མ་རིག་འཛིན་ཀློང་གསལ་སྙིང་པོ་
མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ སངས་རྒྱས་ཀུན་འདུས་
ཀྱི་ངོ་བོ་དྲིན་ཆེན་རྩ་བའི་བླ་མ་རྒྱལ་སྲས་བསོད་ནམས་ལྡེའུ་བཙན་མཁྱེན་
ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ་
དྲིན་ཆེན་རྩ་བའི་བླ་མ་མཚུངས་མེད་བཀྲ་ཤིས་འོད་ཟེར་མཁྱེན་ནོ མཁྱེན་
ནོ་མཁྱེན་ནོ་བླ་མ་མཁྱེན་ནོ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་
བའི་བླ་མ་ལུང་ཟིན་ཆོས་ཉིད་རྒྱ་མཚོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་
མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་མཚན་
ལྡན་ནམ་མཁའ་རྒྱ་མཚོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ་
སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་དྲི་མེད་ཞིང་སྐྱོང་མགོན་
པོ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་
ཀྱི་ངོ་བོ་དྲིན་ཆེན་རྩ་བའི་བླ་མ་རིག་འཛིན་ཚེ་དབང་མཆོག་གྲུབ་མཁྱེན་ནོ་
མཁྱེན་ནོ་མཁྱེན་ནོ་བླ་མ་མཁྱེན་ནོ སངས་རྒྱས་ཀུན་འདུས་ཀྱི་ངོ་བོ་དྲིན་
ཆེན་རྩ་བའི་བླ་མ་ཀུན་བཟང་ངེས་དོན་དབང་པོ་མཁྱེན་ནོ་ མཁྱེན་ནོ་
མཁྱེན་ནོ་བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་
བླ་མ་མཆོག་སྤྲུལ་བསོད་ནམས་རྣམ་རྒྱལ་མཁྱེན་ནོ༔ མཁྱེན་ནོ་མཁྱེན་ནོ་
བླ་མ་མཁྱེན་ནོ༔ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་
སྒྲུབ་ཆེན་ཆོས་དབྱིངས་རང་གྲོལ་མཁྱེན་ནོ མཁྱེན་ནོ་མཁྱེན་ནོ་བླ་མ་



འཇིགས་མེད་མདོ་སྔགས་བསྟན་འཛིན་གྱི་གསུང་།
མཁྱེནནོ༔ སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་རིག་འཛིན་
བསོད་ནམས་དཔལ་ལྡན་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔
སངས་རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་འཇིགས་མེད་ཀུན་
བཟང་རྣམ་རྒྱལ་མཁྱེན་ནོ༔ མཁྱེན་ནོ་མཁྱེན་ནོ་བླ་མ་མཁྱེན་ནོ༔ སངས་
རྒྱས་ཀུན་འདུས་ཀྱི་ངོ་བོ་དྲིན་ཆེན་རྩ་བའི་བླ་མ་མཁྱེནནོ་ ཞེས་ལན་མང་དུ་
བརྗོད་དོ། །གཉིས་པ་སྨིན་ལམ་དབང་བཞི་ལེན་པ་ནི། བརྒྱུད་པའི་བླ་མ་
རྣམས་རྩ་བའི་བླ་མ་ལ་ཐིམ། རྩ་བའི་བླ་མ་དགྱེས་པའི་ཉམས་ཀྱིས་སྤྱི་བོར་
བྱོན་པའི་གནས་གསུམ་དུ་འབྲུ་གསུམ་གསལ་བ་ལས་འོད་ཟེར་ཡིག་འབྲུའི་
ཁ་དོག་ལྟར་འཕྲོས། གནས་གསུམ་དང་། སླར་ཡང་དུས་གཅིག་ཏུ་འཕྲོས་
ཏེ་ཐིམ་པས། ལུས་ངག་ཡིད་གསུམ་གྱི་སྒོ་ནས་བསགས་པ་དང༌།
སྒོ་གསུམ་ཆ་མཉམ་གྱི་སྒྲིབ་པའམ་ཤེས་སྒྲིབ་བག་ཆགས་དང་བཅས་
པའི་སྒྲིབ་བཞི་དག །བུམ་གསང་ཤེས་རབ་ཡེ་ཤེས་ཚིག་དབང་རིན་པོ་ཆེའི་
དབང་བཞི་ཐོབ། བསྐྱེད་རིམ། གཏུམ་མོ། ཐིག་ལེ་བདེ་བ་ཆེན་པོ། ཀ་
དག་རྫོགས་ཆེན་གྱི་ལམ་བཞི་སྒོམ་པ་ལ་དབང་། འབྲས་བུ་སྤྲུལ་སྐུ།
ལོངས་སྐུ། ཆོས་སྐུ། ངོ་བོ་ཉིད་སྐུ་སྟེ་སྐུ་བཞིའི་གོ་འཕང་མངོན་དུ་ས་བོན་རྒྱུད་ལ་
ཡོད་པ་དེ་སྒྲིབ་པ་སྤངས་རུང་ཡོན་ཏན་མངོན་རུང་དུ་བྱས་པ་ལ་ཟེར་མཆན་བྱས་པར་བསམ་ལ། རྩ་བའི་
བླ་མས་བདག་གི་ལུས་བྱིན་གྱིས་བརླབ་ཏུ་གསོལ༔ ངག་བྱིན་གྱིས་བརླབ་ཏུ་
གསོལ༔ ཡིད་བྱིན་གྱིས་བརླབ་ཏུ་གསོལ༔ ལུས་ངག་ཡིད་གསུམ་བྱིན་
གྱིས་བརླབ་ཏུ་གསོལ༔ ཀཱ་ཡ་ཝཱཀྐ་ཙིཏྟ་སརྦ་སིདྡྷི་ཕ་ལ་ཧཱུྃ་ཨཱ༔ ཞེས་བརྗོད།
འ8



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
གསུམ་པ་གྲོལ་ལམ་བསྒོམ་ཕྱིར། དཔལ་ལྡན་རྩ་བའི་བླ་མ་རིན་པོ་ཆེ། །
བདག་གི་སྙིང་གར་པདྨའི་ཟེའུ་འབྲུ་ལ། །འབྲལ་བ་མེད་པར་རྟག་པར་བཞུགས་
ནས་ཀྱང་། །བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་
ཀྱི་དངོས་གྲུབ་བསྩལ་དུ་གསོལ། །དབལ་ལྡན་བླ་མའི་རྣམ་པར་ཐར་པ་ལ།།
སྐད་ཅིག་ཙམ་ཡང་ལོག་ལྟ་མི་སྐྱེ་ཞིང། །ཅི་མཛད་ཆོས་བུ་མཐོང་བའི་མོས་
གུས་ཀྱིས། །བླ་མའི་བྱིན་རླབས་སེམས་ལ་འཇུག་པར་ཤོག །སྐྱེ་བ་ཀུན་ཏུ་
མང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །
ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་
ཐོབ་ཤོག །སྐྱེ་ཞིང་སྐྱེ་བ་དག་ནི་ཐམས་ཅད་དུ། །རིགས་བཟང་བློ་གསལ་
ང་རྒྱལ་མེད་པ་དང་། །སྙིང་རྗེ་ཆེ་ཞིང་བླ་མ་ལ་གུས་ལྡན།།དཔལ་ལྡན་བླ་མའི་
དམ་ཚིག་ལ་གནས་ཤོག །དཔལ་ལྡན་བླ་མའི་སྐུ་ཚེ་བརྟན་པ་དང་། །མཁའ་
མཉམ་ཡོངས་ལ་བདེ་སྐྱིད་འབྱུང་བ་དང་། །བདག་གཞན་མ་ལུས་ཚོགས་
བསགས་སྒྲིབ་སྦྱང་ནས། །མྱུར་དུ་སངས་རྒྱས་ས་ལ་འགོད་པར་ཤོག །བླ་
མ་སྐུ་ཁམས་བཟང་བར་གསོལ་བ་འདེབས། །མཆོག་ཏུ་སྐུ་ཚེ་རིང་བར་
གསོལ་བ་འདེབས། །ཕྲིན་ལས་དར་ཞིང་རྒྱས་པར་གསོལ་བ་འདེབས། །
བླ་མ་དང་འབྲལ་བ་མེད་པར་བྱིན་གྱིས་རློབས། །ཀཐོག་པ་ཞེས་དཀར་
བོའི་གླིང་དུ་གྲགས། །གྲགས་པ་མཐའ་ཡས་རྒྱལ་བའི་ཞིང་ཀུན་ཁྱབ། །
ཁྱབ་བདག་རྒྱལ་བ་ཀུན་དང་དབྱེར་མེད་རྗེ། །རྗེ་དེའི་བཀྲ་ཤིས་ཡུན་རིང་
བརྟན་གྱུར་ཅིག །ཅེས་གསོལ་བ་བཏབ་པས་སྤྱི་བོའི་ཚངས་བུག་ནས་



འཇིགས་མེད་མདོ་སྔགས་བསྟན་འཛིན་གྱི་གསུང་།
སྙིང་གར་བྱོན་པས་དོན་བརྒྱུད་དགོངས་པའི་བྱིན་རླབས་རང་རྒྱུད་ལ་འཕོས་
པར་མོས་པ་དེ་དག་ནི་བསྐྱེད་རིམ་སྟེ། བླ་མའི་རྣམ་པ་གསལ་བ། སྐུའི་རྣམ་
དག་དྲན་པ། དེ་བཞིན་གཤེགས་པ་ཐམས་ཅད་ཀྱི་བདག་ཉིད་ཅན་གྱི་བླ་མ་ཉིད་
བཞུགས་སོ་སྙམ་པའི་ང་རྒྱལ་བརྟན་པོར་བྱས་ཏེ། གསོལ་འདེབས་སྔགས་
ཀྱི་སྒྲ་བར་མ་ཆད་པར་སེམས་མ་ཡེངས་པར་བྱའོ། །གཉིས་པ་རྫོགས་རིམ་
ཉམས་སུ་ལེན་པ་ནི། དེ་ནས་བླ་མ་དང་རང་སེམས་དབྱེར་མེད་པའི་ངང་
མ་བཅོས་པའི་ཀློང་རང་བབས་བརྗོད་པ་དང་བྲལ་བར་སྐྱོང་བ་ནི་རྫོགས་
རིམ་ལྟར་རོ། །བླ་མའི་ཐུགས་དང་རང་སེམས་དབྱེར་མེད་དུ་བསྲེ་བའི་མན་
ངག་ཁྱད་པར་ཅན་དུ་གསུངས་སོ། །རྒྱུན་དུ། ཕྱི་གསོལ་བ་འདེབས་ཕྱིར་
མདུན་གྱི་ནམ་མཁར་སྒོམ། ནང་ཕུང་ཁམས་སྨིན་ཕྱིར་སྤྱི་བོའི་གཙུག་ཏུ་
སྒོམ། གསང་བ་རང་རྒྱུད་བླ་མ་དང་འདྲེས་ཕྱིར་སྙིང་གི་དཀྱིལ་དུ་སྒོམ་པ་ཕྱི་
ནང་གི་རྒྱུད་སྡེའི་བབས་ལྟར་རོ། །དེའི་ སྲོག་འཛིན་ པར་བྱེད་པ་དམ་ཚིག་ལ་བསླབ་
དགོས་ལ། དེ་ནི་བླ་མ་ཉིད་ཀྱི་སྐུ་གསུང་ཐུགས་རྡོ་རྗེའི་ངོ་བོ་ལས་མི་འདའ་
བར་སྒྲུབ་པ་སྟེ་བདེ་བཤེགས་སྙིང་པོ་ཅན་ཐམས་ཅད་སྤྱིའི་མཆེད་དེ་ལ་སྲུང་
བར་བྱེད་པ་ཕྱི། བླ་མ་དང་ཡུམ་ཉེ་གནས་ལ་སྲུང་ཡུལ་བྱེད་པ་ནང་། བླ་
མའི་གསང་གསུམ་གྱི་ངོ་བོ་དེ་ལས་མི་གཡོ་བ་སྲུང་ཡུལ་བྱེད་པ་གསང་བའི་
དམ་ཚིག་གསུམ་མོ། །དང་པོ་སེམས་ཅན་ལུས་ཡོད་དོ་ཅོག་ལ་དམིགས་པའི་
ལུས་ཀྱི་མི་དགེ་བ་གསུམ་སྡོམ། ངག་གི་མི་དགེ་བ་བཞི་སྡོམ། ཡིད་ཀྱི་མི་
དགེ་བ་གསུམ་སྡོམ་པ་སྟེ་སོ་ཐར་དང་བྱང་སེམས་ཀྱི་བསླབ་པ་དེར་འདུས།



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
གཉིས་པ་ཡུལ་གསུམ་པོ་དེ་དག་གི་སྐུ་གྲིབ་མ་འགོམ་ཞང་སྐྱོང་སོགས་མི་བརྙས། གསུང་
མི་ཐུབ་མི་ནུས་ཟེར་མི་གཅོག །ཐུགས་སྒོ་གསུམ་གྱིས་མི་འཐད་པའི་མི་དཀྲུགས་པའོ། །གསུམ་
པ་ཉམས་ལེན་གྱི་རྩ་བ་ལུས་ངག་ཡིད་གསུམ་གྱི་སྒྲིབ་པ་སྦྱོང་བའི་དངོས་གཉེན་
ལམ་གྱི་ངོ་བོ་གཟུགས་སྣང་བླ་མའི་སྐུའི་རོལ་པ་སྣང་ལང་དེར་འཛིན་མེད་པའི་སྣང་སྟོང་ཟུང་
འཇུག །སྒྲ་ གྲགས་ བླ་མའི་གསུང་ གི་རོལ་བ་སྒྲར་སྣང་དེར་འཛིན་བསམ་མནོ་བྲལ་བའི་གྲགས་
སྟོང་ཟུང་འཇུག་། ཡིད་ཀྱི་དྲན་རྟོག་ཐམས་ཅད་བླ་མའི་ཐུགས་ཀྱི་རོལ་བར་སྔོན་བསུ་
རྗེས་དཔྱོད་བློས་མི་བཅོས་པར་འགྱུ་བ་རང་སར་གྲོལ་བ་རིག་སྟོང་ཟུང་འཇུག་གོ ། །ཤེས་ པའི་ བློ་དང་ མ་
བྲལ་བར་བྱ། བསྡུ་ན་དེ་དགུ་ལ་འདུ། ཞིབ་ཏུ་ཕྱེས་ན་ཉི་ཤུ་རྩ་བདུན་དེ་རྩ་
བའི་དམ་ཚིག་གོ །ཡན་ལག་གི་དམ་ཚིག །ཤེས་བྱ་ལྟ་བའི་དམ་ཚིག་ལྔ།
བསྒྲུབ་ བྱ་ སྒོམ་པའི་དམ་ཚིག་ ལྔ། སྤྱད་སྤྱད་བྱ་ལྔ་མི་སྤང་ལྔ་དང་ལེན་ལྔ་བྱ་སྤྱོད་པའི་
དམ་ཚིག་བཅོ་ལྔ་དང་ཉི་ཤུ་རྩ་ལྔའོ། །དྲན་ཤེས་བག་ཡོད་ཀྱིས་མ་ཉམས་
པར་བསླབ་པར་བྱའོ། །དེས་རྟོགས་པའི་ཡེ་ཤེས་བཙན་ཐབས་སུ་བསྐྱེད་
པ་བླ་མའི་རྣལ་འབྱོར་གྱི་རིམ་པའོ། །
གསུམ་པ་ལམ་གྱི་བར་ཆད་མི་འབྱུང་ཞིང་མཚམས་སྦྱོར་བའི་ཁྲིད་གཉིས་ཀྱི།
དང་པོ་བར་ཆད་བསལ་བ་ནི། བྱང་ཆུབ་སྒྲུབ་པའི་རྟེན་སྒོ་གསུམ་ལ་གེགས་
ཕྱི་བདུད་ ནག་ཕྱོགས་འདྲེ་ནང་བདུད་ཉམས་སད་ཀྱི་རིགས་གསང་བདུད་རྟོག་ངན་གསུམ་གྱིས་
ལམ་ཡང་དག་གི་བར་དུ་གཅོད་པ་སྟེ། བདུད་དེ་རང་གི་སྒོ་གསུམ་ལ་ཞུགས་
ནས་བསམ་སྦྱོར་ལོག་པ་འབྱུང་། སེལ་ཐབས། ཇི་སྐད་དུ་བར་ཆད་སེལ་
ཕྱིར་ རང་ཡི་དམ་དུ་གསལ་བའི་ཐུགས་ཀའི་ཧཱུྃ་མཐིང་ལས་ཧཱུྃ་གྲངས་མེད་སྣ་བུག་གཡས་ནས་ཕྱིར་རང་སྒྲ་དང་



འཇིགས་མེད་མདོ་སྔགས་བསྟན་འཛིན་གྱི་གསུང་།
བཅས་འཇིག་རྟེན་གང་བར་བསམ། ཧཱུྃ་རིང་བསྒྲུང་། ཧཱུྃ་གི་སྦྱོར་བས་མཚམས་ཆོད་སྲུང་
མཐར་སྣ་གཡོན་ནས་ཚུར་བྱུང་ལུས་གང་བར་མོས། ཕྱི་རྡོ་རྗེའི་གུར་ཁང་སོགས་གོ་ ཆ་ ལྔའི་སྲུང་ འཁོར།
ནང་ལྟའི་ དཀྱིལ་ དུ་ སྒོམ་ བ་ བསྐྱེད་རིམ་ པ། རང་བྱུང་ལྷུན་གྱིས་གྲུབ་པའི་སྲུང་འཁོར།
གསང་བ་རྫོགས་རིམ་གཉུག་མའི་ཡེ་ཤེས་དང་གནས་པ། དོན་དམ་བྱང་ སེམས་ ཀྱི་ སྲུང་
འཁོར་རྣམས་བསྒོམ། ཐེག་ཆེན་སྤྱིའི་སྲུང་འཁོར་ནི། བསམ་པ་བཟང་པོ་
བྱང་ཆུབ་སེམས་ཀྱི་སྲུང་འཁོར། དེ་སྒོམ་པ་སྲོད་ཐུན་ལ་བབས་དུས་སྡང་
དགྲ་གདོན་བགེགས་ཕ་མ་བཞིའི་ཐོག་དྲངས་སེམས་ཅན་ཐམས་ཅད་སྲིད་
པའི་སྡུག་བསྔལ་ལས་གྲོལ། ཟག་མེད་ཀྱི་བདེ་བ་འཐོབ་ཕྱིར་བདག་གིས་
སངས་རྒྱས་ཐོབ་ཀྱི་བར་དགེ་བ་བསྒྲུབ། ནམ་མ་ཤིའི་བར་རམ་ད་ལོ་ད་ཙམ་
ནས་སང་ཕོད་བར་རམ། དེ་རིང་ཉིན་འདི་ཙམ་ནས་སང་གི་ཉི་མ་འདི་ཙམ་
བར། སྒོ་གསུམ་ གྱིས་ དགེ་བ་ བསྒྲུབ་ སྙམ་ པའི་ དམ་ བཅའ་ རྒྱབ་དགོས།
དགོས་ཆེད་སྒོ་གསུམ་ལ་བར་ཆད་མི་འཇུག་ཚེ་འདི་ལ་ལམ་གྱི་འཕྲོ་མཐུད་
པར་འགྱུར་རོ། །
གཉིས་པ་ཚེ་འདིར་ལམ་མཐར་མ་ཕྱིན་ན། ཕྱི་མའི་རྟེན་བཟང་ལས་ལམ་
གྱི་འཕྲོ་རྫོགས་ཕྱིར། རླུང་སེམས་བཙན་ཐབས་སུ་སྦྱོང་བ་མ་བསྒོམས་འཕོ་
བའི་ཁྲིད་ལ། གདམས་ངག་དང་མི་ལྡན་པའི་སྐྱོན། ལྡན་པའི་ཡོན་ཏན།
ཇི་ལྟར་སྦྱོང་བ་དང་གསུམ། དང་པོ་ནི། འདིར་སྣང་ལ་ཞེན་པའི་རྟོག་ངན་སྐྱེ་
བཞིན་དབུགས་སོང་ན། ངན་སོང་དང་འཁོར་བར་འཁྱམས་ཏེ་དེའང་རྣམ་
ཤེས་འཕོ་བའི་ལམ། གཤང་ལམ་དམྱལ་བ། ཆུ་ལམ་དུད་འགྲོ། སྲིད་པའི་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ལམ་ཡི་དྭགས་ཏེ་སྒོ་ཐ་མ་ངན་སོང་གི་སྒོ། ཕོ་ལ་སྣ་བུག་གཡོན། མོ་ལ་
གཡས་ནས་མི། ཕོ་ལ་སྣ་གཡས་མོ་ལ་གཡོན་ནས་གནོད་སྦྱིན། ཁ་ལྷ་མ་ཡིན་
གསུམ་སྒོ་འབྲིང་གསུམ། མིག་གཡས་ནས་འཁོར་བསྒྱུར། གཡོན་གཟུགས་
ཁམས་ཀྱི་ལྷ། རྣ་བ་ གཉིས་ནས་ འདོད་ཁམས་ཀྱི་ལྷར་སྐྱེ་བའི་སྒོ་རབ་
གསུམ་མོ། །གཉིས་པ་གདམས་ངག་དང་ལྡན་པ་སྤྱི་གཙུག་ཚངས་བུག་གི་
རྩ་སྒོ་ནས་འཕོས་ན། དག་པའི་ཞིང་མཁའ་སྤྱོད་ཀྱི་གནས་སུ་མི་ཡི་རིགས་
བཟང་པོར་སྐྱེས་ནས་སྔར་གྱི་ལམ་གང་བསྒོམས་པ་དེ་དང་འཕྲད་དེ་མཐར་
ཕྱིན་པར་འགྱུར་རོ། །གསུམ་པ་ཇི་ལྟར་སྦྱང་བ་ནི། རྣལ་འབྱོར་དང་ལྡན་པ་
དང༌། མི་ལྡན་པའི་སྦྱང་ཚུལ་ལོ། །དང་པོ་རྣལ་འབྱོར་པ་རབ་རྫོགས་རིམ་
ལ་གོམས་པས་འཆི་བ་འོད་གསལ་ཆོས་སྐུའི་ཞིང་དུ་འཕོ། འབྲིང་བསྐྱེད་
རིམ་གྱི་ངང་དུའམ་རྫོགས་རིམ་དུ་བསྡུས་ཏེ་འཕོ། ཐ་མས་རང་གི་ལམ་
གང་གོམས་པ་དེ་གསལ་ཐེབས་བཞིན་དུ་འཕོ། གཉིས་པ་རྣལ་འབྱོར་དང་
མི་ ལྡན་པའི་ ཐ་མལ་ པས་འདུ་ཤེས་ གསུམ་ དང་ ལྡན་ པས་ སྦྱང་བ་ནི།
སྦྱོར་བ་སྐྱབས་འགྲོ་སེམས་བསྐྱེད་དང༌། དངོས་གཞི། ཧཱུྃ༔ བདག་ཉིད་
ཨ་འཐས་སོགས་ཏེ་གནས་ཁང་ཞིང་ཁམས་བདེ་བ་ཅན་དུ་མོས་པའི་དབུས་
སུ་འཁྲུལ་བའི་ཕུང་པོ་འདི༔ ལྷ་ཡི་འདུ་ཤེས་༡སུ་བསྒོམ་པ་ནི་པད་ཟླའི་སྟེང་
དུ་ཐུགས་ཆེན་སྤྱན་རས་གཟིགས་དབང་སྐུ་མདོག་དཀར་པོ་ཞལ་གཅིག་
ཕྱག་བཞི་པའམ། ཕྱག་གཉིས་པ་གང་བདེར་བསྒོམ་སྟེ། ཕྱག་དང་པོ་གཉིས་
ཐུགས་ཀར་ཐལ་མོ་སྦྱར། གཡས་འོག་མས་ཤེལ་ཕྲེང་། གཡོན་འོག་མས་



འཇིགས་མེད་མདོ་སྔགས་བསྟན་འཛིན་གྱི་གསུང་།
པདྨ་དཀར་པོའི་ཡུ་བ་ནས་འཛིན་པ་སྙན་གྱི་ཐད་དུ་ཁ་ཕྱེས་པ། ཞབས་རྡོར་
སྐྱིལ། ལོངས་སྤྱོད་རྫོགས་པའི་རྒྱན་བཅུ་གསུམ་གྱིས་བརྒྱན་པའི་ལྷར་བསྒོམས་
པའི༔ སྐུ་ཕྱི་གསལ་ནང་གསལ་གྱི་སྙིང་གི་དབུས་ཀྱི་པར་དྲང་པོར་གནས་པའི་
མེ་ཤེས་ཀྱི་དབུ་མའི་རྒྱུད་ལམ ཕྱི་དཀར་ལ་ནང་དམར་བ་བར་སྔོ་བའི་འོད་
མདངས་འཚེར་བ། སྙིང་ནང་མན་ཆད་ཇེ་ཕྲར་སོང་ནས་ལྟེ་འོག་སོར་བཞིའི་
ཐད་ན་རྭ་རྩེ་ལྟར་ཕུག་སྡུག་ཏུ་སོང་བ། ཡར་སྤྱི་གཙུག་བདེ་བ་ཆེན་པོའི་
ཚངས་བུག་ཁ་ཕྱེས་པ་རྒྱ་མཐོངས་ཀྱི་རྣམ་པའི་ཁར༔ སངས་རྒྱས་བྱང་སེམས་
བསུ་མའི་འདུ་ཤེས་༢སྒོམ་པ་ནི། འདྲེན་མཆོག་རྩ་བའི་བླ་མ་སངས་རྒྱས་སྣང་
བ་མཐའ་ཡས་སྐུ་མདོག་དམར་པོ་ཆོས་གོས་རྣམ་གསུམ་གསོལ། ཞབས་རྡོ་རྗེ་
སྐྱིལ་ཀྲུང་། ཕྱག་མཉམ་བཞག་གི་ཕྱག་རྒྱུ། མཚན་དཔེའི་འོད་ཟེར་འཕྲོ་བ་དང་༔
བརྒྱུད་པའི་བླ་མ་སངས་རྒྱས་བྱང་སེམས་ཐམས་ཅད་ཐུགས་རྗེ་བརྩེ་བས་བདག་
ལ་ཞལ་གྱིས་ཕྱོགས་སྤྱན་གྱིས་གཟིགས་ཐུགས་རྗེའི་བརྩེ་བས་རོལ ཏེ་འཛུམ་
མདངས་ཡ་ལེར་བཞུགས་པར་བསྒོམ། རྣམ་པར་ཤེས་པ་འཕོ་བའི་འདུ་ཤེས་
ནི།༣སྙིང་གི་ཐད་དབུ་མའི་ནང་པདྨ་དཀར་པོ་འདབ་བརྒྱད་གྱེས་པའི་དབུས༔
རྣམ་པར་ཤེས་པའི་ངོ་བོ་བྱ་མ་སར་གྱི་སྒོང་ལྟར༔ ཐིག་ལེ་འོད་ལྔ་འདྲེས་པ་རླུང་
གིས་གདངས་ལས་ལིང་ལིང་འཕར་བའི་ཟེར་མདངས་དེ་ལས་ཐིག་ཆུང་སྲན་མ་
ཙམ་ཞིག་ཡར་འཕྲོས་པས༔ སྣང་བ་མཐའ་ཡས་ཐུགས་དང་གཉིས་སུ་མེད༔
པར་ཐིམ་པར་མོས་ལ་ཨཱཝཕཊ༔ བརྗོད་ཊ་བརྗོད་པས་མར་བྱུང་སྙིང་གི་ཐིག་ལེ་
ལ་ཐིམ། དེ་ཡི་དམིགས་པ་ཁོ་ན་ལ་ཡང་ཡང་སྦྱང་།སྐབས་སུ་བརྒྱུད་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
པའི་གསོལ་འདེབས་དབྱངས་དང་བཅས་གསོལ་བ་ཕུར་ཚུགས་སུ་གདབ་
པ་ ནི། ཨོཾཨཱམཧཱུྃ༔ ཆོས་སྐུ་སྣང་བ་མཐའ་མས་ ལ་ གསོལ་བ་འདེབས་
ཟབ་ལམ་འཕོ་བས་མཁའ་སྤྱོད་འགྲུབ་པ་དང༔ འཇའ་ལུས་ཆོས་སྐུ་འགྲུབ་
པར་བྱིན་གྱིས་རློབས་ ལོངས་སྐུ་ཐུགས་རྗེ་ཆེན་པོ་ལ་གསོལ་བ་འདེབས་
ཟབ་ལམ་འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་
པར་བྱིན་གྱིས་རློབས༔ སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས།
ཟབ་ལམ་འཕོ་བས་མཁའ་སྤྱོད་འགྲུབ་པ་དང༔ འཇའ་ལུས་ཆོས་སྐུ་འགྲུབ་
བར་ བྱིན་གྱིས་རློབས༔ མཁའ་འགྲོ་ཡེ་ཤེས་ མཚོ་ རྒྱལ་ ལ་ གསོལ་བ་
འདེབས༔ ཟབ་ལམ་འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་
ཆོས་སྐུ་འགྲུབ་པར་བྱིན་གྱིས་རློབས༔ ལང་གྲོ་དཀོན་མཆོག་འབྱུང་
གནས་ལ་གསོལ་བ་འདེབས༔ ཟབ་ལམ་འཕོ་བས་མཁའ་སྤྱོད་འགྲུབ་
པ་དང་༔ འཇའ་ལུས་ཆོས་སྐུ་འགྲུབ་པར་བྱིན་གྱིས་རློབས༔ རིག་འཛིན་
ཀློང་གསལ་སྙིང་བོ་ལ་གསོལ་བ་འདེབས༔ ཟབ་ལམ་འཕོ་བས་མཁའ་སྤྱོད་
འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་གྱིས་རློབས༔ རྒྱལ་
སྲས་བསོད་ནམས་ལྡེའུ་བཙན་ལ་གསོལ་བ་འདེབས༔ ཟབ་ལམ་འཕོ་བས་
མཁའ་སྤྱོད་འགྲུབ་པ་དང༔ འཇའ་ལུས་ཆོས་སྐུ་འགྲུབ་པར་བྱིན་གྱིས་རློབས་
མཚུངས་མེད་བཀྲ་ཤིས་འོད་ཟེར་ལ་གསོལ་བ་འདེབས༔ ཟབ་ལམ་འཕོ་
བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་གྱིས་
རློབས༔ ལུང་ཟིན་ཆོན་ཉིད་རྒྱ་མཚོ་ལ་གསོལ་བ་འདེབས༔ ཟབ་ལམ་འཕོ་
s



འཇིགས་མེད་མདོ་སྔགས་བསྟན་འཛིན་གྱི་གསུང་།
བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་གྱིས་
རློབས༔ མཚན་ལྡན་ནམ་མཁའ་རྒྱ་མཚོ་ལ་གསོལ་བ་འདེབས༔ ཟབ་ལམ་
འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་
གྱིས་རློབས༔ དྲི་མེད་ཞིང་སྐྱོང་མགོན་པོ་ལ་གསོལ་བ་འདེབས༔ ཟབ་ལམ་
འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་
གྱིས་རློབས༔ འགྱུར་མེད་ཚེ་དབང་མཆོག་གྲུབ་ལགསོལ་བ་འདེབས༔ ཟབ་
ལམ་འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་
བྱིན་གྱིས་རློབས་ ཀུན་བཟང་ངེས་དོན་དབང་བོ་ལ་གསོལ་བ་འདེབས༔
ཟབ་ལམ་འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་
པར་བྱིན་གྱིས་རློབས༔ མཆོག་སྤྲུལ་བསོད་ནམས་རྣམ་རྒྱལ་ལ་གསོལ་བ་
འདེབས༔ ཟབ་ལམ་འཕོ་བས་མཁའ་སྤྱོད་འགྲུབ་པ་དང་༔ འཇའ་ལུས་
ཆོས་སྐུ་འགྲུབ་པར་བྱིན་གྱིས་རློབས༔ སྒྲུབ་ཆེན་ཆོས་དབྱིངས་རང་གྲོལ་ལ་
གསོལ་བ་འདེབས༔ ཟབ་ལམ་འཕོ་བས་མཁའ་སྤྱོད་འགྲུབ་པ་དང་ འཇའ་
ལུས་ཆོས་སྐུ་འགྲུབ་པར་བྱིན་གྱིས་རློབས༔ རིག་འཛིན་བསོད་ནམས་དཔལ་
ལྡན་ལ་གསོལ་བ་འདེབས༔ ཟབ་ལམ་འཕོ་བས་མཁའ་སྤྱོད་འགྲུབ་པ་
དང༌༔ འཇའ་ལུས་ཆོས་སྐུ་འགྲུབ་པར་བྱིན་གྱིས་རློབས༔ འཇིགས་མེད་
ཀུན་བཟང་རྣམ་རྒྱལ་ལ་གསོལ་བ་འདེབས༔ ཟབ་ལམ་འཕོ་བས་མཁའ་
སྤྱོད་འགྲུབ་པ་དང་༔ འཇའ་ལུས་ཆོས་སྐུ་འགྲུབ་པར་བྱིན་གྱིས་རློབས༔
དྲིན་ཆེན་རྩ་བའི་བླ་མ་ལ་གསོལ་བ་འདེབས༔ ཟབ་ལམ་འཕོ་བས་མཁའ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
སྤྱོད་འགྲུབ་བ་དང་ འཇའ་ལུས་ཆོས་གླུ་གྲུབ་བར་བྱིན་གྱིས་རློབས།
བཊ རྗེས་ལ་ཐུན་བསྡུ་བ། སངས་རྒྱས་བྱང་སེམས་བརྒྱུད་པའི་བླ་མ་རྣམས་
འོད་དཔག་མེད་ལ་ཐིམ། འོད་དཔག་མེད་སྤྱི་བོའི་དབུ་མའི་ནང་ནས་མར་
སྙིང་གའི་ཐིག་ལེ་ལ་ཐིམ། སྤྱི་གཙུག་རྩ་པདྨ་དཀར་པོ་འདབ་བཞི་ཁ་སྦུབས་
པས་བཀབ། རང་ཚེ་དཔག་མེད་དུ་བསྒོམ་ལ་ཚེ་འགུགས་པའི་ཏིང་ངེ་འཛིན་
བསྒོམ། མ་ཤེས་ན་སྤྱི་བོར་ཚེ་དཔག་མེད་ལ་སངས་རྒྱས་བྱང་སེམས་ཀྱིས་
བསྐོར་ནས་བཞུགས་པར་མོས་པས་ཚེ་གཟུངས་དང་ཚེ་བསྙེན་བཟླ། མཐར་
རང་ལ་ཐིམ་ཚེ་ཡི་དངོས་གྲུབ་ཐོབ་པར་བསམ། རྟགས་སྤྱི་བོར་ཟ་བ་དང་
སྐྲངས་པ་འབྱུང་ཆུ་སེར་ཟིལ་པ། འཇག་མ་ཚུགས་པའི་བར་དེ་ལྟར་སྦྱངས།
རྟགས་བྱུང་ཕན་ཆད་སྤྱི་གཙུག་རྩ་པདྨས་བཀབ་བཞིན་པའི་དབུ་མའི་ནང་
ཐིག་ལེ་གྱེན་ཐུར་གྱིས་སོང་བའི་དམིགས་པ་རྒྱུན་དུ་གོམས་པར་བྱ། བདག་
འཆི་ཚེ་འདུན་པ་སྤྱི་གཙུག་ཏུ་རྩ་བའི་བླ་མ་འོད་དཔག་མེད་དྲན་པའི་ཐུགས་
ཀར་གཏད་དགོས་སྙམ་པ་རྒྱུན་དུ་གོམས་པས་སྐད་ཅིག་མས་འཕོ་བའམ།
འདུན་པའི་འཕོ་བ་ ཞེས་ བྱའོ། །འཆི་ ཁ་ ལས་སྦྱོར་གྱི་འཕོ་བ། ཅི་ཡོད་
དངོས་པོ་དགེ་ཕྱོགས་ལ་བཏང་བའམ་ཡིད་ཀྱིས་བླ་མར་འབུལ་བར་བྱ། དེང༌
ཕྱིན་ཆད་ལུས་མེད་ཕྱིར་ལོངས་སྤྱོད་མཁན་མེད་པས་ཅི་དགར་ཕན་ཐོག་པར་
གྱུར་ཅིག་སྙམ་པས་བློ་ཐག་བཅད། འཁོར་བ་སྡུག་བསྔལ་གྱི་རང་བཞིན་ཅན་
འདི་ལས་ཐར་པ་ཞིག་དགོས། གདམས་ངག་བསྒོམ་པའི་དོན་གོ་ཆོད་པ་བྱ་
སྙམ་དམ་བཅའ་བཟུང༌། སྒོ་དགུ་ཐམས་ཅད་སྣང་མཐའི་ཐུགས་ཀའི་ཧཱུྃ་རེས་



འཇིགས་མེད་མདོ་སྔགས་བསྟན་འཛིན་གྱི་གསུང་།
ཁྲིག་གེས་བཀག་པར་བསམ་ལ། ངག་ཏུ། ཧཱུྃ༔ བདག་ཉི་ལྷར་གསལ་བླ་མའི་
ཐུགས་ཀ་ནས༔ ཐུགས་རྗེ་ཟེར་ལྡན་ཧཱུྃ་གི་ཚོགས་སྤྲོས་པས༔ རིགས་དྲུག་
འཁོར་བར་འཁྱམས་པའི་སྒོ་ཆོད་ཅིག༔ ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔ ཧཱུྃ་ཧཱུྃ་ཧཱུྃ༔
གཞན་ཚེ་འདས་སོགས་ལ་སྒྲིབ་སྦྱང་གཟུངས་ཁྲུས་དབང་བསྐུར་དང༌། སྒོ་
མཆོག་ཐར་བའི་ཚངས་ལམ་བྱེས་ཀྱི་ཉོན༔ ཚེ་འདས་ཨ་འཐས་སོགས་དང་།
ཧི དག་པ་བདེ་བ་ཆེན་པོའི་ཞིང་ཁམས་ནས༔ སྣང་བ་མཐའ་ཡས་ཐུགས་
རྫོའི་བདག་ཉིད་ལ ད་མེད་གདུང་ཤུགས་དྲག་པོས་གསོལ་བ་འདེབས༔ སྒྱུ་
མའི་གྲོང་ཁྱེར་མི་རྟག་ཆུ་བུར་ལུས༔ མི་གཙང་ལས་ཉོན་འཁྲུལ་པའི་
གནས་ཁང་ནས རང་རིག་འོད་གསལ་སེམས་ཉིད་ཆོས་ཀྱི་སྐུ༔ སྣང་བ་
མཐའ་མས་དྲུང་དུ་འཕོ་བར་ཤོག༔ ཨཱ་ཕཊ༔ ཨཱ་ཕཊ༔ འཕགས་མཆོག་
རྒྱལ་བའི་ཐུགས་རྗེའི་བྱིན་རླབས་དང་༔ བདག་སོགས་དད་པའི་ཤུགས་
ཀྱིས་རྒྱུད་འབྲེལ་ནས། སྐད་ཅིག་ཙམ་ཡང་གཉིས་མེད་གཅིག་གྱུར་ཏེ༔ བདེ་
བ་ཅན་དུ་བགྲོད་པར་བྱིན་གྱིས་རློབས༔ ཨཱ་ཕཊ༔ ཨཱ་ཕཊ༔ ཨཱ་ཕཊ༔ གནས་
མཆོག་རི་བོ་ཏ་ལའི་ཕོ་བྲང་ནས༔ སྤྱན་རས་གཟིགས་དབང་ཐུགས་རྗེའི་
བདག་ཉིད་ལ༔ བཟོད་མེད་གདུང་ཤུགས་དྲག་པོས་གསོལ་བ་འདེབས༔
སྒྱུ་མའི་གྲོང་ཁྱེར་མི་རྟག་ཆུ་བུར་ལུས༔ མི་གཙང་ལས་ཉོན་འཁྲུལ་པའི་
གནས་ཁང་ནས༔ རང་རིག་འོད་གསལ་སེམས་ཉིད་ཆོས་ཀྱི་སྐུ༔ སྤྱན་རས་
གཟིགས་དབང་དྲུང་དུ་འཕོ་བར་ཤོག༔ ཨཱ་ཕཊ༔ ཨཱ་ཕཊ༔ འཕགས་མཆོག་
རྒྱལ་བའི་ཐུགས་རྗེའི་བྱིན་རླབས་དང་༔ བདག་སོགས་དད་པའི་ཤུགས་
ss



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
ཀྱིས་རྒྱུད་འབྲེལ་ནས། སྐད་ཅིག་ཙམ་ཡང་གཉིས་མེད་གཅིག་གྱུར་ཏེ། བདེ་
བ་ཅན་དུ་བགྲོད་པར་བྱིན་གྱིས་རློབས༔ ཨཱ་ཕཊ༔ ཨཱ་ཕཊ༔ ཨཱ་ཕཊ༔ རྫ་
ཡབ་ཟངས་མདོག་དཔལ་རིའི་གཞལ་ཡས་ནས༔ པདྨ་འབྱུང་གནས་ཐུགས་
རྗེའི་བདག་ཉིད་ལ༔ བཟོད་མེད་གདུང་ཤུགས་དྲག་པོས་གསོལ་བ་འདེབས་
སྒྱུ་མའི་གྲོང་ཁྱེར་མི་རྟག་ཆུ་བུར་ལུས༔ མི་གཙང་ལས་ཉོན་འཁྲུལ་པའི་
གནས་ཁང་ནས༔ རང་རིག་འོད་གསལ་སེམས་ཉིད་ཆོས་ཀྱི་སྐུ༔ བདྨ་འབྱུང་
གནས་དྲུང་དུ་འཕོ་བར་ཤོག༔ ཨཱ་ཕཊ༔ ཨ་ཕཊ༔ འཕགས་མཆོག་རྒྱལ་
བའི་ཐུགས་རྗེའི་བྱིན་རླབས་དང་༔ བདག་སོགས་དད་པའི་ཤུགས་ཀྱིས་
རྒྱུད་འབྲེལ་ནས། སྐད་ཅིག་ཙམ་ཡང་གཉིས་མེད་གཅིག་གྱུར་ཏེ༔ བདེ་བ་
ཅན་དུ་བགྲོད་པར་བྱིན་གྱིས་རློབས༔ ཨཱ་ཕཊ༔ ཨཱ་ཕཊ༔ ཨཱ་ཕཊ༔ སྤྱི་
གཙུག་ཉི་ཟླ་པདྨའི་གདན་སྟེང་ནས༔ རྩ་བའི་བླ་མ་ཐུགས་རྗེའི་བདག་ཉིད་
ལ༔ བཟོད་མེད་གདུང་ཤུགས་དྲག་པོས་གསོལ་བ་འདེབས༔ སྒྱུ་མའི་གྲོང་
ཁྱེར་མི་རྟག་ཆུ་བུར་ལུས༔ མི་གཙང་ལས་ཉོན་འཁྲུལ་པའི་གནས་ཁང་ནས་
རང་རིག་འོད་གསལ་སེམས་ཉིད་ཆོས་ཀྱི་སྐུ༔ རྩ་བའི་བླ་མའི་དྲུང་དུ་འཕོ་
བར་ཤོག༔ ཨ་ཕཊ༔ ཨཱ་ཕཊ༔ འཕགས་མཆོག་རྒྱལ་བའི་ཐུགས་རྗེའི་བྱིན་
རླབས་དང་༔ བདག་སོགས་དད་པའི་ཤུགས་ཀྱིས་རྒྱུད་འབྲེལ་ནས། སྐད་
ཅིག་ཙམ་ཡང་གཉིས་མེད་གཅིག་གྱུར་ཏེ༔ བདེ་བ་ཅན་དུ་བགྲོད་པར་བྱིན་
གྱིས་རློབས༔ ཨཱ་ཕཊ༔ ཨ་ཕཊ༔ ཨཱ་ཕཊ༔ ཅེས་ཁ་བསྒྱུར་རོ། །སྙིང་གའི་
ཐིག་ལེ་དེ་ཨཱ་ཕཊ༔ བརྗོད་པས་ཇེ་མཐོ་ཇེ་མཐོར་སོང་སྤྱི་གཙུག་ནས་ཡར་



འཇིགས་མེད་མདོ་སྔགས་བསྟན་འཛིན་གྱི་གསུང་།
，
，
-
，
---
-
- -
སྣང་མཐའི་ཐུགས་ཀར་ཐིམ་པར་བསམ། ལུས་ཤེད་སྟོད་དུ་སྤུངས་མིག་
གྱེན་ལ་བཟློག །རླུང་སྟོད་དུ་རྫོངས་པའི་ངང་དུ་འཆི་བའི་བར་དུ་བསམ་པ་
གཞན་གྱིས་བར་མ་ཆོད་པར་གཟབ་པོ། །ཐ་མལ་པ་ཅི་ཡང་མི་ཤེས་པས་
རིགས་ལ་སེང་གེའི་ཉལ་སྟབས་སུ་གཞན་གྱིས་བཅོས། སྤྱི་བོའི་སྐུ་ལ་འཐེན།
སེན་ཏས་རྒྱབ། རྣ་བར་ཁོ་རང་དད་པ་ཡོད་པ་དེའི་མཚན་ནས་བརྗོད་ལ།
ཁྱོད་བསུ་མར་བཞུགས་ཡོད་འདིར་ཤོག་ཅིག །ཅེས་བརྗོད་པས་རྣམ་ཤེས་
དེར་འཕོ་བར་གསུངས་ཤིང་། དྲོད་ཡལ་ཚུན་དེའི་ལུས་ཀྱི་སྨད་ལ་རེག་པ་
སོགས་སྤངས་དགོས། དགོས་པ་སྐྱེ་གནས་ངན་པར་ལུས་མི་ལེན་ཞིང་སྔོན་
གྱི་དགེ་བའི་བག་ཆགས་འཕྲོ་མཐུད་ནས་ཡུར་བ་ཆད་པར་ཝ་འཛུགས་པ་
ལྟར་རོ། །མཚམས་སྦྱོར་གྱི་ཁྲིད་ཀྱི་ཆོས་བདུན་སོང་།།
གཉིས་པ་དངོས་གཞི་དབང་བཞི་ཡི། །ལམ་བཞི་བསྒོམས་སྟེ་གྲུབ་གཉིས་བསྒྲུབ།།
ཞེས་སོ་སོའི་ཐུན་མིན་གྱི་སྔོན་འགྲོ་དང༌། དངོས་གཞི་བུམ་དབང་གི་ལམ་
བླ་མ་ཞི་དྲག་གི་སྐྱེད་རིམ། དག་རྫོགས་སྨིན་གསུམ་གྱི་གནད་དང་ལྡན་པའི་
ལྷ་ཁྲིད་སྒོམ་པ་ཚད་དུ་སྐྱོལ་བ་དང་། གསང་དབང་གི་ལམ་ཐུན་མོང་པའི་
རྫོགས་རིམ་རླུང་དང་གཏུམ་མོ་དང་། ཤེར་དབང་གི་ལམ་ཐིག་ལེ་བདེ་བ་
ཆེན་པོ་སྦས་ཆོས་གསང་བ་གཏད་རྒྱའི་སྐོར་བཅས་དང་། དབང་བཞི་
པའི་ལམ་ཐུན་མིན་གྱི་རྫོགས་རིམ། ཁྲེགས་ཆོད་སངས་རྒྱས་མཉམ་སྦྱོར།
ཐོད་རྒལ་ཆོས་ཉིད་འཁོར་ལོ་ཟུང་འཇུག་གཉིས་མེད་རྡོ་རྗེའི་གསང་ཚིག་
མུན་སེལ་སྒྲོན་མེ་ཡན་ལག་དང་བཅས་པར་ཉམས་ལེན་ཆིག་དྲིལ་གྱིས་ཚེ་



སྔོན་འགྲོའི་ཁྲིད་ཟིན་དམ་པའི་ཞལ་ལུང་།
འདིར་གདོད་མའི་གྲུབ་མཐའ་སྙོགས་པའི་ཐབས་ལ་འབད་པར་བྱའོ། །རྗེས་
ལ་བླ་མའི་བཀའ་རྒྱ། ཆོས་སྲུང་གཉེར་གཏད་རྒྱ། སྐལ་ལྡན་སྨོན་ལམ་གྱི་རྒྱ་
གསུམ་ཡོད་པས་སྐལ་མེད་དང་། ཁྱད་པར་ལས་དང་པོ་པས་འཁྲིད་ཚུལ་
ཉམས་རྟོགས་སོགས་གཞན་ལ་རླུང་ཕྱོགས་ཙམ་ཡང་མི་སྒྲོགས་པ་གནད་ཀྱི་
གདམས་པའོ།། །
སྨྲས་པ། གཙུག་ལག་ཆོས་ཀྱི་ཡང་སྙིང་མན་ངག་གི །གནད་གསང་རྫོགས་
ཆེན་ཉམས་ཁྲིད་ཟླ་སྣང་གི །བདུད་རྩིའི་ཟེར་ཐིག་བདག་བློའི་ཀུ་མུད་ཀྱི། །
གསོས་སུ་གནང་བའི་ལུང་ཕྲེང་ཁྲིགས་སུ་བསྡེབས། །འདི་བྲིས་དགེ་བས་
བླ་མའི་ཐུགས་དགོངས་རྫོགས། །སྙིང་པོའི་མཆོག་བསྟན་ཕྱོགས་དུས་ཀུན་
ཁྱབ་ཅིང་། །མཐོང་ཐོས་དྲན་རེག་ཡིད་ཅན་མར་གྱུར་འགྲོ། །ཚེ་གཅིག་གདོད་
མའི་རྒྱལ་སར་དབུགས་འབྱིན་ཤོག །ཅེས་པ་འདི་ནི་༧མཆོག་སྤྲུལ་རིན་པོ་ཆེས་ཟིན་བྲིས་
གནང་བ་གཞིར་བཞག །རང་སྐལ་ནོད་པའི་མན་ངག་གིས་ཟུར་བརྒྱན་ཏེ་༧རྗེ་བླ་མའི་བཀའ་དྲིན་དུས་དྲན་
གྱི་མཆོད་པར་དམིགས་ཏེ་སྤྲུལ་མིང་འཇིགས་མེད་མདོ་སྔགས་བསྟན་འཛིན་གྱིས་སྤེལ་བ་འདིས་ཀྱང་སྙིང་
པོའི་བསྟན་པ་རིན་པོ་ཆེ་ཡུན་དུ་གནས་པའི་རྒྱུར་གྱུར་ཅིག །སརྦ་མངྒ་ལཾ། དགེའོ། །དགེའོ། །དགེའོ། །



འཇིགས་མེད་མདོ་སྔགས་བསྟན་འཛིན་གྱི་གསུང་།
ཡི་གེ་ཉི་ཤུ་རྩ་དྲུག་འདི་དབམའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམ་པང་ཞེས་པའི་འདསར་འཇམ་དབཅུད་ལགཞུང་སོ། །



aaimomson
सदसक साकरावकामावस्या कामावस्या
DogouseppegoRoomowomen



༽)777TS
སེམས་མཆོག་བསྐྱེད་པར་རློམ་ཡང་སྐྱེས་པ་མེད། ། །
ཕྱིན་དྲུག་ལམ་ལ་བསླབས་ཀྱང་རང་འདོད་བཅས། །
བདག་དང་བདག་འདྲ་བློ་ཆུང་སེམས་ཅན་རྣམས། །
བྱང་ཆུབ་སེམས་མཆོག་འབྱོང་བར་བྱིན་གྱིས་རློབས། །
